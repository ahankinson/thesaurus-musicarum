<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>(f.64r) Incipit ars ad adiscendum contrapunctum et hoc secundum Paulum de
      Florentia.</p>
   <p>Circa tractatum artificialis musicae primo sciendum quot sunt
      consonantiae biscantus et quot sunt eiusdem dissonantiae. Quantum ad primum, sciendum
      est
      quod consonantiae biscantus sunt sex, utpote unisonus, quinta, octava, duodecima,
      [quintadecima] et decimanona. Dissonantiae vero equal[es in numero sunt], videlicet,
      tertia,
      sexta, decima, tertiadecima, decimaseptima et vigesima.</p>
   <p>Item notandum est quod capiendo vo[cem unisonum cum] tenore, vel
      octavam vel quintamdecimam, pro [ut capi ut vel] fa, vel ut fa in descendendo, ut
      vero in
      ascendendo, per ut capitur sol vel re, per mi la vel mi, per fa capitur fa, per sol
      capitur
      sol vel ut, per la capitur la vel re, sicut infra dicetur. [Ascendendo sci]endum quod
      capiendo supra ipsum tenorem quintam vel duodeciman vel decimamnonam, pro ut capitur
      sol vel
      ut, pro re capitur la vel re, per mi capitur mi, per fa debet capi fa vel ut, per
      sol
      capitur sol vel re, per la capitur la vel mi, sicut hic patet:</p>
   <p>[Exemplum 1] </p>
   <p>(f.64v) Alterius notandum est quod capiendo tertiam, decimam vel
      decimamseptimam debet supra ut capi mi, per re debet capi fa, per mi capitur sol,
      per fa
      debet capi la, per sol capitur mi, per la capitur fa. Item notandum est quod capiendo
      supra
      tenorem sextam vel tertiam decimam vel vigesimam pro ut capitur la, pro re capitur
      mi [pro
      mi capitur ut, pro fa capitur re, pro sol capitur mi,] per la capitur fa, ut hic:</p>
   <p>[Exemplum 2]</p>
   <p>Adhuc notandum est quod descendendo de octava in quintam per unam
      vocem parem debet fieri depressio usque ad quartam et consimiliter e converso, ascendendo
      de
      quinta in octavam per unam parem debet fieri ascensus ad quartam, sicut hic manifeste
      patet
      per exemplum:</p>
   <p>[Exemplum 3]</p>
   <p>(f.65r) Item advertendum est quod eundo de octava in quintam per unam
      [vocem] parem debet inclinari ad tertiam, similiter eundo de quinta in octavam per
      unam
      [vocem] parem etiam sublevari, tamen oportet poni sexta, id est, ascendere per unam
      vocem,
      et patet etiam per unam aliam antequam tenor sublevetur, ut hic patet:</p>
   <p>[Exemplum 4]</p>
   <p>Item sciendum est quod eundo de octava in quintam per tertiam sursum
      debet inclinari et deprimi una et e converso, ut hic ostenditur:</p>
   <p>[Exemplum 5]</p>
   <p>Notandum etiam quod eundo de octava in quintam per quartam sursum
      debet cantor in voce pari consistere et pariformiter per contrarium, ut hic patet:</p>
   <p>[Exemplum 6]</p>
   <p>f.65v) Notandum consimiliter quod eundo de octava in quintam per
      quintam sursum debet sublevari una et similiter oppositum, ut hic patet:</p>
   <p>[Exemplum 7]</p>
   <p>Notandum consimiliter quod eundo de octava in quintam per sextam
      sursum debet sublevari tertia et e converso, ut hic patet:</p>
   <p>[Exemplum 8]</p>
   <p>Alterius est notandum quod eundo de octava in quintam per unam sursum
      absque alia consonantia debet primo descendere tertiam et est tunc quinta, postmodum
      vero
      priusquam tenor saliat, debet sublevari quinta et est octava, post ea quidem inclinare
      (f.66r) terttiam et est tunc quinta et e converso, ut hic patet:</p>
   <p>[Exemplum 9]</p>
   <p>Sciendum est pro regulam quod iste, videlicet, modus praedictus
      contrapunctandi, tenetur similiter in volendo devenire de quintadecima in duodecimam.
      Superious dictum est per vocum consonantiis, nec modo restat dicere de ipsis dissonantiis
      quae inter consonantias eum addunt. Igitur notandum est quod inter quintam et octavam
      cadit
      sexta, et inter duodecimam et quintadecimam cadit tertiadecima, et eo modo fit fit
      sexta,
      eodem modo fit tertiadecima, et ideo de sexta dicendo, etiam dicendum de tertiadecima,
      quare
      sexta magis frequentatur quam tertiadecima, non de ea sit dicendum. Est igitur advertendum
      quod omnis dissonantia, ut inquiunt periti huius scientiae, debet insistere in mediis
      duarum
      consonantiarum, quamvis interdum propter licentiam praticae fiant insimul multae
      dissonantiae. Et non debet fieri sexta si tenor non descendit per unam solam, unde
      si forent
      duae notae pares et post ea inclinatur una, biscantus est in octava, debet fieri descendens
      ad tertiam et est sexta, deinde sublevare unam et est octava, et si biscantus est
      quinta,
      debes elevare unam, postea unam et est octava, ut hic patet:</p>
   <p>(f.66v) [Exemplum 10] </p>
   <p>Et si forent tres, quarum secunda etevaret unam vocem et postea
      descenderet etiam primam et biscantus esset in octava in prima, vero debes descendere
      per
      unam et est sexta, debes iterum salire aliam et est octava, ut hic inferius clare
      patet:</p>
   <p>[Exemplum 11]</p>
   <p>Item notandum quod si forent tres notae, quarum secunda elevaret
      tertiam a prima, et postea tertia vero illarum trium descendat per unnum gradum a
      secunda,
      si tunc biscantus est octava, tunc supra primam stat firmiter et est sexta, postea
      sublevare
      unam et est octava, ut hic patet:</p>
   <p>[Exemplum 12]</p>
   <p>(f.67r) Alterius considera quod si forent tres notae, quarum secunda
      elevet quatuor et tertia deprimet unam, biscantus quae sit in octava, supra prima
      debes
      levare unam et eris in sexta, postea elevare aliam et eris in octava, ut hic patet:</p>
   <p>[Exemplum 13]</p>
   <p>Et ad notabile subsequitur, videlicet, quod si forent tres notae et
      secunda deprimat unam et tertia unam similiter expedit, quod discantus sit
      supra primam quinta, postea debet stare firmiter supra secundam descendentem et erit
      sexta,
      postea elevare unam et erit octava, ut hic patet:</p>
   <p>[Exemplum 14]</p>
   <p>(f.67v) Postquam dictum est qualiter debet fieri quinta cum octava et
      octava cum quinta, etiam dictum de consonantiis et dissonantiis cantus. Nunc videndum
      est de
      duodecima ad octavam et de octava ad duodecimam. Igitur sciendum est quod ille modus
      qui
      tenetur in eundo de duodecima in octavam equiformiter tenetur de decimanona in
      quintamdecimam et veniendo de quinta in parem, et etiam ille modus qui tenetur eundo
      de
      octava in duodecimam, similiter tenetur in eundo de quintadecima in decimamnonam,
      et pari in
      quinta, quare concluditur quod eundo de duodecima in octavam per unam parem debet
      inclinari
      quinta et similiter per contrarium, scilicet, quod eundo de octava in duodecimam per
      unam
      parem debet sublevari quinta, ut hic patet:</p>
   <p>[Exemplum 15]</p>
   <p>Item notandum est quod eundo de duodecima in octavam per unam sursum,
      debes inclinare tertiam antequam tenor moveatur et est in decima, postea debes inclinare
      unam et est in octava, ut hic clarissime patet per exemplum:</p>
   <p>(f.68r) [Exemplum 16] </p>
   <p>Alterius intende quod eundo de duodecima in octavam per tertiam
      sursum, debet inclinari tertia, et similiter e converso, ut hic patet:</p>
   <p>[Exemplum 17]</p>
   <p>Item sciendum est quod eundo de duodecima in octavam per quartam
      sursum, debet inclinari una, et e converso, ut hic patet:</p>
   <p>[Exemplum 18]</p>
   <p>(f.68v) Notandum est etiam quod eundo de duodecima in octavam per
      quintam sursum debet stare pariformiter et similiter fit per contrarium, ut hic patet:</p>
   <p>[Exemplum 19]</p>
   <p>Adhuc ulterius possumus notare quod eundo de duodecima in octavam per
      sextam sursum, debet sublevari una, et sic per contrarium:</p>
   <p>[Exemplum 20]</p>
   <p>Superius dictum est de consonantiis, restat modo dicere de
      dissonantiis qui veniunt inter ipsas consonantias. Unde est notandum quod qualiter
      fit
      decima, taliter fit tertia et decimaseptima, et ideo dicta de una de aliis patenter
      intelligetur. Audi ergo si forent tres notae salientes sigillatim, scilicet, una post
      aliam
      et biscantus sit duodecima, tunc debes inclinare unam et decima est, postea unam aliam
      et
      est octava, et si tenor deprimeretur, in eo modo quo biscantus salit debes elevare
      unam et
      est decima, et postmodum unam aliam est duodecima, ut hic patet:</p>
   <p>[Exemplum 21]</p>
   <p>(f.69r Postremo notandum est quod si essent duae notae pares et una
      postea inclinetur, si discantus est in duodecima, debes inclinare tertiam et est decima,
      postmodum levare unam et est duodecima, et si discantus esset in octava, debes levare
      tertiam et est decima, postea vero unam aliam et est duodecima, ut hic clarissime
      patet in
      sequenti figura:</p>
   <p>[Exemplum 22]</p>
   <p>Inclusive notandum est posita quod sic in qua consonantia velis, si
      tenor elevat unam, discantus debet deprimere unam et est in illa dissonantia quae
      magis
      prope constat a parte inferiori, postea debes elevare unam et est in illa tantum
      consonantia. Et haec ad praesens de contrapuncto perfecto dicta sufficiant. Deo gratias.
      Amen.</p>
   <p>[Paulus, Ars, 138; text: is Non cot, Exemplum 1, 2, 3, 4, 5, 6, 7, 8, 9,
      Tenor, Pari]</p>
   <p>[Paulus, Ars, 139; text: Exemplum 10, 11, 12, 13, 14, 15, Orig.]</p>
   <p>[Paulus, Ars, 140; text: Exemplum 16, 17, 18, 19, 20, 21, 22, 8, 10, 12,
      Orig.]</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MUSICA JOHANNIS DE MURIS ABBREVIATA IN CODICE MELLICENSI COMPARATUR CUM EADEM
      IN VINDOBONENSI (Wi2)*</p>
   <p>[p. 44] Pitagoras artem nobis tradidisse sonorum</p>
   <p>Hic Pitagoras antiquus princeps numerorum et proporcionum magister,
      cui a toto tempore vite numeris obedivit, sic ut vi numerorum scientie singula interetur,
      in
      anxietate diu manens quomodo ad artem de melodiis rationem inveniret, quadam vice
      divino
      nutu fabrorum officinas preteriens hanc cognicionem mentaliter circumvolvens quosdam
      malleos
      super incudem cedentes mirabilem armoniam emittentes audiunt. Ad quos conversus fervens
      veritatis inquisitor iusset inter se permutati malleos silens permutari, dubitans
      ne ex
      viribus hominum tanta proveniret melodia. Quibus alternatis redit eadem simphonia
      sicut
      prius, unde conclusit non in lacertis virorum sed in natura malleorum tales concordantias
      contineri, tam numeri, quam mensure, quam ponderis ratione. Quintus tamen foras eieciebatur,
      quoniam inutilibus cuilibet aliorum comparatus dissonabat.</p>
   <p>Consideratisque ponderibus aliorum in dupla, sesqualtera et
      sesquitercia reperta sunt proporcionibus, et in quibuscumque easdem reperiri armonias,
      unde
      in hac experiencia requievit per terciam. Ex quibus experimentis ordinis musice deducta
      fuerunt principia per quartam.</p>
   <p>[45] Propter Simphoniam subiungere vim numerorum</p>
   <p>Pitagoras sonorum consonancias per proporciones ponderum reperit. Et
      eadem proporciones in numeris hiis reperuntur: 12.9.8.6.</p>
   <p>Iam tres armonias perfectas esse sonantes</p>
   <p>Quod non sint pauciores tribus experiencia, sed si sint plures quam
      natura voluit revelare, deus novit. Perfectiores tamen usque ad nos hiis tribus nemo
      unquam
      reperta est, et sunt he: diapason que est 12 ad 6, diapenthe 12 ad 8 vel 9 ad 6, diatesseron
      ut 12 ad 9 aut 8 ad 6. Tonus vero qui est ut 9 ad 8 non est consonantia sed pars eius.</p>
   <p>Has tres melodias numeros dare tonantes</p>
   <p>Diapason duplam, diapenthe sesqualteram, diatesseron sesquiterciam.
      Tonus autem sesquioctavam retinet proporcionem.</p>
   <p>Que diapenthe sonat diapason habet superare</p>
   <p>Nam dupla maior est sesqualtera in sesquitercia et tamen excedit
      diapason diapenthe.</p>
   <p>Et diapenthe plus quam diatessera stare</p>
   <p>Nam sesqualtera maior est sesquitercia in sesquioctava. Est igitur
      diapenthe maior quam diatesseron in proporcionem sesquioctavam.</p>
   <p>Ac diatesseron tunc veluti minimam resonare</p>
   <p>Cum enim in natura non sint plures note his tribus, tunc ex predictis
      patet diapason esse maximam et diatesseron minimam.</p>
   <p>Ac diapason habent pen tessera iuncta creare</p>
   <p>Nam sesqualtera iuncta sesquitercie dupla creat.</p>
   <p>Ac diatesseron a diapenthe tono superari</p>
   <p>Patet quia diapenthe superat diatesseron in sesquioctava; sed in hac
      consistit tonus, igitur.</p>
   <p>Inque pares partes non possunt tonum mediari</p>
   <p>Quia inter extrema proporcionis sesquioctava quecumque non est medium
      proporcionale, in numeris igitur non potest. Nam tonus consistit in his numeris, 18
      et 16,
      inter quos numerus integer cadit scilicet 17. Sed major est proporcio 17 ad 16 quam
      18 ad
      17, ut patet. Unde neque 17 ad 16 neque 18 ad 17 verum semitonium existit. Patet ex
      hoc quod
      musica non considerat proporciones irracionales, ideo quia subalternatur arismetrice,
      que
      est de numeris, inter quos non repperitur irracionalis proporcio.</p>
   <p>Est semis et duplex tonus in diatessera vere</p>
   <p>Non semis quidem hic est dimidium, sed semis hoc sonat imperfectum.
      Patet cum a sesquioctava proporcione aufertur duplex sesquioctava, manet proporcio
      256 ad
      243, que est minor quam sesquioctavam.</p>
   <p>Neque ipsa est medietas sesquioctave, eo quod illa racionales est,
      hec autem irracionales. Continentur igitur in diatesseron duo toni et unus imperfectus.
      Hic
      autem imperfectus diesis appellatur. Hic introducitur quedam utilitas arismetricalis.
      Si
      quis velit invenire [46] quorumcumque numeros continuos in aliqua proporcione
      superparcienti, accipiat totum multiplicam secundum denominationem superparcientis
      a primo
      multiplici tali quorum ipsorum voluerit habere. Ut volo habere quatuor numeros in
      sesqualtera proporcione continuos, recipis quartum duplum ab unitate qui est 16. Nam
      2 prius
      est, 4 secundus, 8 tercius et 16 quartus, et proveniet numeri hoc modo: 16, 20, 30,
      45. Ecce
      quatuor continuos in sesqualtera et ceteris:</p>
   <p><br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;256.243.216.192. &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;27.24.64.
      <br></p>
   <p>De diapenthe tonos tres et semis aio tenere</p>
   <p>Nam diapenthe constat ex diatesseron et tono; sed diatesseron ex
      duobus tonis et semis, id est tono imperfecto, igitur.</p>
   <p>Illa semitonia cum quinque tonis pasodia</p>
   <p>Nam diapason ex diapenthe cum diatesseron constat. Sed diapenthe ex
      tribus tonis et uno semitonio; hoc est imperfecto tono. Et diatesseron ex duobus tonis
      et
      uno semitonio; hoc est eciam imperfecto tono. Igitur nec ex hoc diapason ex sex tonis.
      Nam
      illa duo semitonia unum tonum non perficiunt, quod tamen plures et antiquos et modernos
      decepit.</p>
   <p>Quero toni quales partes sunt inequales</p>
   <p>Hoc est quod semitonia, que tonum constituant, sunt inequalia.
      Aliquam partem toni tonum imperfectum est ponere, id est semitonium. Sed demonstratum
      est
      quod non datur media pars toni, igitur aut erit maior medietate toni aut minor. Et
      cum una
      sola talis tonum non constituat, erunt due partes tonum integrantes, quare una erit
      maior
      alia minor.</p>
   <p>Ergo semitonium minus in numeris reperire</p>
   <p>Postquam a diatesseron demuntur duo toni, manet semitonium minus et
      constitit in hac proporcione, scilicet 256 ad 243. Quod sit minor quam medietas toni
      patet.
      Nam 273 et 3/8 ad 243 est tonus. Sed maior est proporcio 273 et 3/8 ad 256 quam 256
      ad 243.
      Igitur semitonium minus vocatur diesis, item limma. Semitonium minoris vero diatisma
      [sic].</p>
   <p>Inde semitonium ^maius^ ostendo venire</p>
   <p>Ablato enim semitonio minori nunc invento a tono manet semitonium
      maius, et ipsum consistit in proporcionem 2187 ad 2048. Semitonium maius vocatur
      apothome.</p>
   <p>Sex ostendo tonos diapason non dare plenos</p>
   <p>Patet eciam predictis. Nam sex sesquioctave proporciones sibi additis
      duplam exceditur. Igitur.</p>
   <p>Non ex quinque tonis duplex diatesseron esse</p>
   <p>Quoniam diatesseron unum constat ex duobus tonis utroque semitonio
      minori, igitur duplex diatesseron presurget quatuor tonos et duo semitonia minora,
      que unum
      non perficiunt.</p>
   <p>Est ex premissis coma reperire necesse</p>
   <p>Coma a musicis vocatur illud quo tonus superatur duo semitonia
      minora. Si igitur a sex tonis subtrahatur diapason, manet coma et consistit in hac
      proporcione: 531441 ad 524288. [47] Patet idem, subtrahendo duo semitonia minora a
      tono et
      in quo tonus excedit duo semitonia minora, in eodem superat semitonium maius semitonium
      minus.</p>
   <p>Corollaria quaedem</p>
   <p>Primum:&nbsp;&nbsp;&nbsp;&nbsp;&nbsp;&nbsp;Duo&nbsp;minora&nbsp;semitonia&nbsp;tonum&nbsp;integrum&nbsp;non&nbsp;complere
      <br>Secundum:&nbsp;&nbsp;&nbsp;&nbsp;Duo&nbsp;maiora&nbsp;iuncta&nbsp;tonum&nbsp;integrum&nbsp;superare
      Tertium:&nbsp;&nbsp;&nbsp;&nbsp;&nbsp;Maius&nbsp;semitonium&nbsp;super&nbsp;minus&nbsp;comate&nbsp;superabundare
      <br>Quartum:&nbsp;&nbsp;&nbsp;&nbsp;&nbsp;Maius&nbsp;semitonium&nbsp;et&nbsp;minus&nbsp;iuncta&nbsp;tonum&nbsp;perficere
      Quintum:&nbsp;&nbsp;&nbsp;&nbsp;&nbsp;Duo&nbsp;semitonia&nbsp;minora&nbsp;cum&nbsp;comate&nbsp;tonum&nbsp;complere
      <br>Sextum:&nbsp;&nbsp;&nbsp;&nbsp;&nbsp;&nbsp;Verum&nbsp;semitonium&nbsp;in&nbsp;nulla&nbsp;numerorum&nbsp;proporcione&nbsp;manere
      Septimum:&nbsp;&nbsp;&nbsp;&nbsp;Verum&nbsp;semitonium&nbsp;in&nbsp;rerum&nbsp;natura&nbsp;non&nbsp;existere
      <br>Octavum:&nbsp;&nbsp;&nbsp;&nbsp;&nbsp;Semitonium&nbsp;minus&nbsp;maius&nbsp;esse&nbsp;quam&nbsp;20&nbsp;ad&nbsp;19&nbsp;et&nbsp;minus&nbsp;quam&nbsp;19&nbsp;ad&nbsp;18
      Novum:&nbsp;&nbsp;&nbsp;&nbsp;&nbsp;&nbsp;&nbsp;Semitonium&nbsp;maius&nbsp;maius&nbsp;esse&nbsp;quam&nbsp;16&nbsp;ad&nbsp;15&nbsp;minus&nbsp;vero&nbsp;quam&nbsp;15&nbsp;ad&nbsp;14.&nbsp;
      <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coma&nbsp;maius&nbsp;esse&nbsp;quam&nbsp;15&nbsp;ad&nbsp;14&nbsp;minus&nbsp;vero&nbsp;quam&nbsp;14&nbsp;ad&nbsp;13
      Decimum:&nbsp;&nbsp;&nbsp;&nbsp;&nbsp;Semitonium&nbsp;minus&nbsp;maius&nbsp;esse&nbsp;tribus&nbsp;comatibus&nbsp;minus&nbsp;vero&nbsp;quatuor
      <br>Undecimum:&nbsp;&nbsp;&nbsp;Semitonium&nbsp;maius&nbsp;maius&nbsp;quatuor&nbsp;comatibus&nbsp;minus&nbsp;vero&nbsp;quinque
      Duodecimum:&nbsp;&nbsp;Tonum&nbsp;maiorem&nbsp;esse&nbsp;octo&nbsp;comatibus&nbsp;minorem&nbsp;vero&nbsp;novem <br></p>
   <p>Componit quadrupla proporcio bis diapason</p>
   <p>Nam bis dupla quadruplam efficit.</p>
   <p>Sed manet in tripla diapason cum diapenthe</p>
   <p>Quoniam dupla cum sesqualtera triplam componit.</p>
   <p>Nulla fit armonia diatesseron et diapason</p>
   <p>Quoniam cum iungitur diapason cum diatesseron exit proporcio 8 ad 3,
      que distat a perfecta consonaciam, scilicet diapason cum diapenthe solo tono, hoc
      dixerunt
      Pictagorici. Unde voluerunt quod diatesseron intensa, super quam intenditur diapenthe,
      ut
      3.4.6 non sit consonancia; sed tamen diapenthe intensa supra quam diatesseron intendatur
      ut,
      4.6.8 licet utrobique sit diapason in extremis. Ptolomeus autem dicit diapason cum
      diatesseron consonanciam esse bonam. Nam omnis consonancia simplex perfecta infra
      diapason
      continetur, igitur cum diatesseron potest intendi infra diapason igitur eciam et supra.
      Concluditur ergo quod diatesseron supra diapason non sit consonancia. Nam diatesseron
      ante
      diapenthe non est consonancia ut 3.4.6; igitur nec supra diapason cum ibi similiter
      ipsum
      diatesseron ante diapenthe ponatur.</p>
   <p>Primas armonias in plano scibere vere</p>
   <p>Armonie prime et perfecte simplices sunt diapason, diapenthe et
      diatesseron. A.b linea datum per equalia divide in c et resonabit a.c diapason super
      a.b.
      Iterum dividatur a.b tota in tres equales: a.d, d.e et e.b; tunc a.e super a.b sonabit
      dyapenthe. Deinde a.b in quatuor partes que sunt a.f, f.c, c.g et g.b dividatur equalia.
      Tunc a.g ad a.b diatesseron adimplebit. Eritque a.e ad a.g tonus.</p>
   <p>In gravitate tonum vel acuta parte docere</p>
   <p>Primo in parte acuta sic. Sit sonus b a quo intendo diapenthe usque
      in c et a c remitto diatesseron in d. Erit d.b in acuta parte tonus. [48] In parte
      autem
      gravi sic: super b sonum intendo diatesseron usque in f a quo ad k remitto diapenthe.
      Erit
      k.b tonus in parte gravi; et patet idem in diatesseron et diapenthe ab eodem
      intendantur habebitur primum. Si ambo ab eodem remittantur habebitur secundum. Exemplum
      primi 6.8.9; exemplum secundi 12.9.8.</p>
   <p>Atque semitonium parvum sive maius habere</p>
   <p>Primo ad acutam partem. Noto in proposicio consonanciam intendere est
      de sono gravi acuciorem facere; remittere autem de acuciori graviorem.</p>
   <p>Sit a sonus a quo ad b intendatur diatesseron, et a.b rursus ad c
      fiat intensa diatesseron, et a c usque ad d remittatur diapenthe, et erit igitur b.d
      tonus.
      Item a d intendatur diatesseron ad e a quo ad f fiat diapenthe remissa, erit itaque
      d.f
      tonus. Unde cum a.b sit diatesseron et b.f duo toni, erit f.a semitonium minus. Ad
      partem
      autem gravem ita fiat. Sit tonus a a quo intendatur duo toni continui, a.d et d.g,
      et a g
      remittatur diatesseron usque ad k, erit a.k minus semitonium. Maius autem semitonium
      sic;
      primo ad partem acutam. Ab a sonos tres tonos acutos continue intendo qui sunt a.b,
      b.c et
      c.d, deinde super a acutam formo diatesseron, quod sit a.f, erit c.f semitonium minus
      et f.d
      semitonium maius. In parte gravi ita: ab a intendo semitonium minus ad d et a d remittatur
      tonus ad e, erit a.e maius semitonium in gravi parte repertum.</p>
   <p>Hic propono gravem vel acutum coma docere</p>
   <p>In acuto ab a ad b maius semitonium intendatur a quo in c minus
      semitonium remittatur et erit a.c coma. In gravi ab a ad d minus semitonium intendatur
      a quo
      ad e maius remittatur et cum a.e coma grave. Id Boecius sic vult ostendere. Sit a.d
      tonus
      a.b semitonium minus b.c eciam maius, erit c.d coma. Differencia c.d sit l, differencia
      c.b
      in m, quia l multiplicatum per tria minus facit quam m. Sed multiplicatum per 4, plus
      fit
      quam m. Igitur similiter ostendit comparando coma ad apothome et tonum. Sed hoc
      demonstracione valet quia similiter oportet quintuplam maiorem esse quam sex duplas
      sesqualteras et minorem quam septem, quod manifeste falsum est.</p>
   <p>His expeditis monocordum scire velitis</p>
   <p>Aliqua preambula divisioni monocordi utilia. Primum: omnis divisio
      monocordi vadit per tetracorda. Omnem autem tetracordum vocant musici spacium duorum
      tonorum
      cum semitonio minori et hoc est diatesseron et ipsum in quatuor cordis
      integratur. Secundum: cum illud tetracordum possit reiterari ut alcius ascendat per
      diapenthe ad diapason, sicut reiteratur diatesseron. Hoc tamen potest contingere per
      tetracordum coniunctum vel divisum. Coniunctum quando ultima primi est inicium secundi
      tetracordi, et sic in his duobus tetracordis coniunctis erunt quatuor toni cum duobus
      semitoniis minoribus. Et iterum super finem secundi tetracordi potest formari tercium
      et
      ceteris quantislibet. Disiunctum est tetracordum cum post ultimum cordam primi tetracordi
      ponitur corda distans ab spacio toni et super eam reperitur tetracordum, et sic quo
      usquelibet. In duobus tetracordis coniunctis sunt septem corde, in [49] disiunctis
      autem
      octo. Patet ex hoc quod in diapason sunt duo tetracorda coniuncta et unus tonus. In
      eo eciam
      sunt duo tetracorda disiuncta precise. Tercium: in divisione tetracordi, hoc est
      diatesseron, veteres tripliciter locuti sunt. Primi enim diviserunt ipsum per tonum
      et tonum
      cum semitonio, ut dictum est huic quatuor cordas apponentes, quarum ultima ad primam
      diatesseron sonabat. Et hoc genus canendi appellaverunt diatonicum, et sunt hi numeri:
      2304,
      2592, 2916, 3072. Nam secundi ad primum tonum est proporcio, tercium ad secundum eciam
      toni
      et quatuor ad tercium semitonii minoris. Alii diviserunt ipsum diatesseron et suum
      tetracordum in tonum cum semitonio maiori et duo semitonia minora, quatuor cordas
      apponentes, quarum prima ad ultimam diatesseron sonabat. Et hunc modum dixerunt cromaticum
      genus. Et sunt hi numeri: 2304, 2736, 2916, 3072. Tercium diviserunt tetracordum in
      duos
      tonos et duas semitonii medietates, quas diesis appellant, cum quatuor cordis sicut
      prius.
      Et hoc vocaverunt genus enarmonicum et consistit ex diesi et diesi et duobus tonis.
      Et sunt
      hi numeri: 2304, 2916, 2994, 3072. Ultima duo genera nunquam venerunt in usum, sed
      in
      diatonico est nunc omnis cantus noster. Scio eciam quod vix aut nunquam vox humana
      concordaret cum hiis duobus generibus. Potest eciam diatesseron dividi in quinque
      semitonia
      per maiora, minora, per comata. Sed hoc esset excedere tetracordum.</p>
   <p>Nunc ego concordo cum Boecii monocordo</p>
   <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;a&nbsp;2304&nbsp;&nbsp;&nbsp;&nbsp;&nbsp;&nbsp;tonus <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;g&nbsp;2592&nbsp;&nbsp;&nbsp;&nbsp;&nbsp;&nbsp;tonus
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;f&nbsp;2916&nbsp;&nbsp;&nbsp;&nbsp;&nbsp;&nbsp;semitonium <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;e&nbsp;3072&nbsp;&nbsp;&nbsp;&nbsp;&nbsp;&nbsp;tonus
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;d&nbsp;3456&nbsp;&nbsp;&nbsp;&nbsp;&nbsp;&nbsp;tonus <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;c&nbsp;3888&nbsp;&nbsp;&nbsp;&nbsp;&nbsp;&nbsp;semitonium
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;b&nbsp;4096&nbsp;&nbsp;&nbsp;&nbsp;&nbsp;&nbsp;tonus <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;a&nbsp;4608&nbsp;&nbsp;&nbsp;&nbsp;&nbsp;&nbsp;tonus
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;g&nbsp;5184&nbsp;&nbsp;&nbsp;&nbsp;&nbsp;&nbsp;tonus <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;f&nbsp;5832&nbsp;&nbsp;&nbsp;&nbsp;&nbsp;&nbsp;semitonium
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;e&nbsp;6144&nbsp;&nbsp;&nbsp;&nbsp;&nbsp;&nbsp;tonus <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;d&nbsp;6912&nbsp;&nbsp;&nbsp;&nbsp;&nbsp;&nbsp;tonus
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;c&nbsp;7776&nbsp;&nbsp;&nbsp;&nbsp;&nbsp;&nbsp;semitonium <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;b&nbsp;8192&nbsp;&nbsp;&nbsp;&nbsp;&nbsp;&nbsp;tonus
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;a&nbsp;9216 <br></p>
   <p>Hec est divisio monocordo secundum Boecium. In figuram, in qua non
      est nisi bis diapason quantum ad proporcionem minorem, licet non repugnet ei esse
      ter vel
      quatuor, et est in genere diatonico. Nunc autem quoniam subtiliata est musica per
      exercitium
      modernorum, et maneries Boecii actualiter variata est, ideo divisio iam est talis.
      Sit a.b
      corda recta posita super planum per equalia divisa in puncto i, erit a.i ad a.b diapason.
      Item a.i per equa dividetur in q, erit a.q ad a.b bis diapason. Sique a q iterum per
      equalia
      dividetur, surgeret ter diapason et sic ultra quo usquelibet, sic meliores consonancie
      vere
      fiunt et que in primo gradu certitudinis. Alie autem assecuntur eas sic: dividatur
      a.b in
      tres equales, quare tria una sit b.f tunc a.f duas continebit; tunc a.f ad a.b diapenthe
      sonabit, qui consonancia differet a perfectissima, scilicet a diapason, in diatesseron
      et
      ipsa diatesseron est in cordis a.i, a.f. Sed sic invenies hanc in a.b. Divisa a.b
      per
      quatuor equalia, una earum sic b.c, tunc a.c tres continebit et a.e ad a.b sonabit
      diatesseron. In consonanciis igitur signatis restat tonos et semitonia reperire, per
      que sic
      ascensus et descensus ad consonancias predictas. A.b corde sicut nona pars b.c, tunc
      a.c ad
      a.b per unicum tonum elevabitur. A.c corde sit adhuc nona pars c.d, erit a.d ad a.b
      dytonus
      manifestus. Iamque a.e ad [50] a.d semitonium minus canet et ita ditonus cum semitonio
      qui
      diatesseron appellatur, notus est primo.</p>
   <p>Tritonus cum semitonio iam divisus est, quia a.f ad a.b quod sonabit
      diapenthe. Preterea corde a.f sit nona f.g, erit a.g ad a.d tonus cum diapenthe, aut
      dytonus
      cum diatesseron. Rursus a.e sit quarta pars e.h., erit a.h ad a.e diatesseron et per
      consequens a.h ad a.b bis diatesseron. Igitur a.h ad a.g minus semitonium est inventum.
      Et
      ita a.i ad a.b sonat diapason et divisa est per omnis tonos et semitonia in cuius
      divisione
      sunt quinque toni et duo minora semitonia. Cum igitur semel diapason ad sui instrumenta,
      divisa sit eodem. Modo, per reiteracionem bis diapason dividere necesse est, videlicet
      in
      figura precedenti. Continet autem ^hoc^ instrumentum undeviginti cordis, scilicet
      bis
      diapason cum diapenthe, licet sic possibile ulterius augmentari.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>SVB breuissimo compendio Philippo de Vitriaco in musica incipit.</p>
   <p>Omni desideranti notitiam artis musice mensurabilis tam noue
      quam ueteris obtinere certas regulas hic presentes sub breui compendio proposse non
      postpono
      fideliter assignare.</p>
   <p>Et quia uoces seu notulas proportionabiliter oportet in hoc
      opere mensurare prout longe uel breues et semibreues ac minime figurantur idcirco
      ad
      figurationem et ualorem ipsarum breuiter procedamus.</p>
   <p>Longa ergo sub forma quadrata figurata est habens tractum a
      parte dextra ascendentem uel descendentem, uel duos quorum dextra excedit sinistrum,
      et tunc
      talis nota dicitur plica longa. et ualet tria tempora in modo perfecto, duo autem
      in
      imperfecto. Modus imperfectus est, breues uel tempora per numerum binarium computare.
      et
      dicitur imperfectus eo quod numerus binarius est imperfectus. Numerus uero ternarius
      est
      perfectus assumptus a trinitate scilicet a patre et filio et spiritu sancto, ubi est
      summa
      perfectio. Modus perfectus cognoscitur per pausas quando pause in longas sunt perfecte
      uel
      quando de longa usque ad aliam longam per numerum ternarium melius quam binarium tempora
      computantur ut hic patet. [L,B,B,B,B,B,B,B,B,B,L,SP,Lpdsn,B,B,B,Bpssncsdx,L,L,Bcsdx
      on
      staff1; 3LP,L,3LP,3LP,L,2LP,L,3LP,3LP on staff4]</p>
   <p>Item nota, Modus tempus et prolatio per rubeas distinguntur
      figuras. Vnde quandocumque longa inuenitur rubea ponitur ad differentiam
      modi. Itaque si nigre fuerint de modo perfecto, rubee sunt de modo imperfecto et econuerso
      ut hic patet</p>
   <p>[Siena, Biblioteca comunale, L.V.30, f.129v] </p>
   <p>Breues ponuntur rubee ad differentiam temporis. Itaque si
      nigre breues fuerint de tempore perfecto, rubee sunt de imperfecto et econuerso Nisi
      cum
      aliqua longa forsitan ordinetur, sicut in mottetti tenore qui dicitur. In arboris.
      uel in
      tenore de, In noua fert animus ut hic. [L,S,S,S,B,S,B,Lig3cssnaod; Lig5vcdsnddaod,Lv,
      Bv,Lig3vcssnaod; B,S,S,S,S,B; Bv,Sv,Sv,Lig2va,Sv,Sv,Lig2vpdsnd on staff2]</p>
   <p>Semibreues rubee ponuntur ad differentiam prolationis, ut si
      nigre semibreues fuerint de maiori prolatione, rubee sunt de minori et econuerso,
      nisi
      semibreues cum aliqua breui forsitan ordinetur quia tunc ponuntur ad differentiam
      prolationis ut hic patet.
      [ClefC2,S,M,M,M,S,M,S,M,S,M,M,M,Sv,Sv,Sv,Sv,Sv,Sv,Sv,Sv,Sv,Sv,Sv,Sv,Lv,2LP,S,M,M,S,S,S,S,M,M,S,M,M,S,S,B,Sv,Sv,Sv,Sv,Mv,Bv,Sv,Sv,Mv,Bv,2LP,2LP
      on staff3]</p>
   <p>Hos uersus disce qui cantum discere cupis: Ante namque longa
      tria tempora longa meretur. Si breuis addatur duo tempora longa tenetur. Inter perfectas
      si
      breuis bina locetur, Temporis unius sit prima, secunda dupletur. Explicit Philippus
      de
      Vitriaco.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Omni desideranti notitiam artis mensurabilis tam noue quam ueteris obtinere,
      certas regulas huic presentes sub breui compendio pro posse meo propono fideliter
      assignare,
      cujus antiquitatem per Franconem notum omnibus tradidisse, nouiterque per Philippum
      in
      maiori parte subtiliter inuenisse. Et quia uoces seu notulas proportionabiliter omnes
      in hoc
      opere mensurare prout longe uel breues, semibreues ac minime figurantur, igitur ad
      ualorem
      et figurationem ipsarum breuiter procedamus.</p>
   <p>Longa igitur est sub forma quadra habens tractum a parte dextera
      ascendentem uel descendentem, uel duos quorum dexter excedit sinistrum, et talis,
      uocatur
      plica longa et ualet tria tempora in modo perfecto, duo autem in imperfecto. Modus
      perfectus
      cognoscitur per pausas, scilicet, quando pause inter longas sunt perfecte, uel quando
      de
      longa ad longam numerus ternarius computatur. Modus autem imperfectus est ipsas breues
      uel
      tempora per numerum binarium computare; et dicitur imperfectus, eo quod numerus
      binarius est imperfectus. Numeros uero ternarius perfectus, est assumptus a Trinitate
      etc.
      Exemplum omnium istorum:</p>
   <p>[ClefC2,L,L,L; L,L,L; Bcssncsdx,Bcssncsdx,Bcssncsdx; Bcsdx,L on
      staff4]</p>
   <p>Item, longa licet ualeat tria tempora in modo perfecto, sicut dictum
      est, tamen tribus modis imperficitur, uidelicet, quando sola breuis sequitur aut precedit,
      uel quando plures quam tres breues ipsam secuntur similiter imperficitur, ut hic patet:</p>
   <p>[ClefC2,L,B,L;
      L,Lig2cssna,L,BP,S,S,M,L,2LP,Lig2acddx,BP,L,Lig2cssnod,B,3LP,3LP,BP,pt,L,Lig5cdsnddad,BP,Lig4cssnaaod,L
      on staff4]</p>
   <p>Si autem due uel tres breues tamen secuntur ipsam longam, nulla sola
      breui precedente ipsam, longa perfecta est; nisi punctus diuisionis ponatur inter
      primam
      breuem et secundam, uel inter primam et alias subsequentes. Similiter, longa ante
      longam
      perfecta est; et si longe addetur punctus perfectionis, perfecta est et in modo imperfecto,
      ut hic patet:</p>
   <p>[ClefC3,L,Lig2a,L,BP,B,L,Lig2cssnod,B,L,2LP,L,Lig3aa,B,Lig3cdsndod,L,BP,Lig4cssnaaod,L;
      L,B,pt,B,L; B,B,pt,Lig2a,L; L,pt,Lig2acddx,pt,BP,L,pt,Lig2cssnod,L,L,L on staff4]</p>
   <p>Est autem quedam alia nota que duplex longa uocatur et in duplo
      latiorem ipsa longa. Talis autem ualet. VI. tempora in modo perfecto, et quatuor in
      modo
      imperfecto; et duobus modis tamen imperficitur, videlicet, a sola breui sequente,
      uel
      precedente, sicut inferius patebit, uel quando plures quam tres secuntur ipsam; et
      tunc non
      ualet nisi quinque tempora, ut hic patet:</p>
   <p>[ClefC3,L,L,L,2LP,L,L,L,3LP,3LP,3LP,L,L,L,2LP,2LP,L,2LP,2LP,L,3LP,3LP,3LP,3LP,L,B,L,BP,L,Lig4adod,L,2LP,Lig3cdsndod,L,L
      on staff4]</p>
   <p>Breuis, siue forma quadrata, figuratur carens omni tractu. Si uero
      tractum habuerit ante sinistram, uel duos quorum sinister longior sit dextero, tunc
      illa,
      plica breuis appellatur, et ualet tres semibreues in tempore perfecto, duas autem
      [in]
      imperfecto. Tempus perfectum est trium semibreuium assumptio pro qualibet breui. Tempus
      imperfectum est quando diuiditur per duas semibreues uariando, numerando et mensurando,
      ut
      hic patet inferius. Volue cartam.</p>
   <p>[ClefC2,B,B,B,BP,Bcssncsdx,Bcssncsdx,Bcssncsdx,BP,Bcdsncddx,Bcdsncddx,Bcdsncddx,BP,Bcssn,Bcssn,S,S,S,B,2LP,B,S,S,B,L
      on staff4]</p>
   <p>Item, breuis tribus modis imperficitur, videlicet, quando sola
      semibreuis ipsam sequitur aut precedit, uel quando sunt plures quam tres ipsam sequentes,
      ut
      hic patet:</p>
   <p>[ClefC2,B,S,B,S,B,BP,B,M,M,M,B,BP,B,S,S,S,S,B,S,S,S,S,B,S,S,S,S,B,L on
      staff4]</p>
   <p>Et si due uel tres semibreues secuntur, tamen nulla sola semibreui precedente,
      perfecta est ipsa breuis, nisi punctus diuisionis ponatur inter primam et secundam
      semibreuem uel alias subsequentes.</p>
   <p>Item, sicut longa ante longam est perfecta semper, sic breuis ante
      breuem est perfecta semper. Et ex hoc sequitur quod similis ante similem non unquam
      imperficitur. Etiam, punctus inmediate postpositus perficit ipsam breuem in tempore
      tamen
      imperfecto, nisi per diuisionem modi forsitan poneretur, et tunc in medio:</p>
   <p>[ClefC2,L,B,S,S,B,SP,S,B,S,S,M,S,B,SP,S,L; B,S,pt,S,B; B,S,S,pt,S,B;
      B,S,pt,S,S,Lig2acddx; Lig3aa; S,Lig3cdsndod; B,S,B,pt,SP,B,pt,S,B,pt,SP,B,Lig2acddx
      on
      staff3]</p>
   <p>Item, breuis imperficitur dupliciter, videlicet, quando a sola minima
      sequente uel etiam a pluribus quam tres ipsam sequentes. Sed multi tenent quod imperficitur
      per minimam a parte ante. Dico, quod falsum est; si sequitur alia breuis quam maxime.
      Sed
      forte dicam quod nullo modo; et ratio quia minima non imperficit totam breuem igitur
      partem,
      cum partes sint due, igitur aliquam istarum non primam, quia prima similatur secunde;
      igitur
      secunda, et sic ex parte post.</p>
   <p>[staff3] (sic)</p>
   <p>Item, breuium, alia recta, alia altera. Recta, unius temporis; altera,
      duorum est. Unde, quotienscumque due breues inueniuntur inter duas longas, prima est
      recta,
      secunda est altera; et uocatur sic, quia alteratur natura sua. Similiter, quia quando
      due
      breues inter punctum diuisionis et longam uel e conuerso, prima est altera, ut hic
      patet:</p>
   <p>[staff3] (sic)</p>
   <p>Est autem semibreuis ad modum corporis obliqui, et ualet tres minimas
      in prolatione maiori, duas in minori; et sic distinguitur maior et minor prolatio,
      ut hic
      profertur:</p>
   <p>[ClefC2,S,S,S,S,S,S,S,M,S,M,M,L; S,S,S,S,M,S,M,S,M,S,M,M,S,S,L on
      staff4]</p>
   <p>Item, semibreuis imperficitur tribus modis, sicut breuis et longa. Po
      quando sola minima eam sequitur, uel precedit, uel quando plures quam tres ipsam secuntur,
      sicut dictum est de longis, siue de longa:</p>
   <p>[ClefC2,S,M,S,M,S,BP,S,M,M,S,M,S; M,S,M,S,S,M,M,M,M,S,S,M,MP,M,S on
      staff3]</p>
   <p>Si uero due minime tamen ipsam secuntur nulla sola minima precedente,
      perfecta est, nisi punctus diuisionis sequatur inter primam minimam et secundam, uel
      alias
      si fuerint subsequentes, ut hic:</p>
   <p>[ClefC2,S,M,M,M,S,M,M,S,M,M; S,M,M,M,S,M,M,S,S,M,pt,M,M,M on
      staff3]</p>
   <p>Item, semibreuis tripliciter alteratur sicut breuis, videlicet, quando due
      semibreues inueniuntur inter duas breues, uel inter punctum diuisionis et breuem,
      uel e
      converso, ut hic:</p>
   <p>[ClefC2,B,S,S,B,SP,S,B,SP,pt,S,S,B;
      B,S,pt,S,S,B,SP,pt,S,S,B,S,S,pt,S,Lig2acddx on staff3]</p>
   <p>Minima etiam duobus modis alteratur. Primo modo ut dictum est de
      semibreuibus et breuibus, scilicet, si due minores inter duas maiores etc. Sic igitur,
      duabus minimis positis inter duas semibreues, secunda est altera, nisi ad eas reducatur.
      Secundo modo si quinque ponantur minime pro uno, videlicet, tempore, ultima est altera.
      Et
      ratio hujus est, quia ubicumque aliquid artificialiter deest, artificialiter debet
      reparari;
      sic est hic. Tertio modo minima alteratur, si due ponantur inter punctum diuisionis
      et
      maiorem, ut patet per exemplum:</p>
   <p>[ClefC2,S,M,M,S,S,M,M,S,M,pt,M,M,S,MP,M,S;
      M,M,M,M,M,S,S,pt,M,M,M,M,M,S,M,pt,M,M,M,M,M,S,S,L on staff4]</p>
   <p>Et est sciendum, quod duplex est punctus, diuisionis, scilicet, et
      perfectionis. Diuisionis, diuidendo breuem a longa in modo perfecto, semibreuem a
      breui im
      tempore perfecto, minimam a semibreui in maiori prolacione. Adhuc diuidendo minimas
      propter
      alterationem. Punctus uero perfectionis est qui perficit longam, modo imperfecto;
      perficit
      breuem, tempore imperfecto; perficit semibreuem, minori prolacione. Punctus enim diuisionis
      de quo iam dictum est, potius dicitur imperfectionis quam perfectionis, quia imperficit
      longam diuidendo breuem, et hoc in modo perfecto; imperficit breuem diuidendo semibreuem,
      et
      hoc in tempore perfecto; imperficit semibreuem diuidendo minimam, et hoc in maiori
      prolatione. Est etiam punctus diuisionis qui habet diuidere tempora, et hoc secundum
      ergo
      ssities:</p>
   <p>[ClefC2,L,pt,B,L,pt,Lig2acddx,pt,B,L; B,pt,S,Lig2a,pt,S,L;
      S,pt,M,S,S,S,pt,M,M,M,S,M,pt,M,S,S,S; L,2LP,BP,L,pt; B,pt,S,S,B; S,pt,M,S,pt,M,L on
      staff3]</p>
   <p>Cum duplex sit modus, tempus et prolatio, videndum est de signis per
      que distinguuntur. Quadrangulus cum tribus tactulis, ponitur pro modo perfecto; sed
      si
      ponatur cum duobus, ponitur pro modo imperfecto. Circulus, uero, pro tempore dicas,
      sed pro
      perfecto. Et semicirculus pro tempore imperfecto ponitur. Nam pro maiori prolatione
      ponere
      debemus tria puncta; pro minori uero, duo, ut patet hic de omnibus:</p>
   <p>[staff4]</p>
   <p>Sciendum circa coloratas notas, quod rubee uel nigre ponuntur ad
      doctrinam modi, temporis et prolationis; ita quod si nigre longe fuerint de modo perfecto,
      rubee de modo imperfecto, et e converso. Si nigre ponuntur pro tempore perfecto, et
      rubee
      pro imperfecto, uel e converso. Si uero semibreues nigre pro maiori prolatione ponuntur,
      et
      rubee pro minori, uel e converso. Sed aduertendum est de omnibus hijs, hoc totum habet
      uerum, nisi forte ad inuicem ordinetur, scilicet, breuis cum longa, semibreuis
      cum breui. Et de omnibus veritas patet in tenore de In arboris. Innoua fer animus.</p>
   <p>[ClefC3,L,L,L,2LP,Lv,Lv,Lv; Lig5adaacddx; Lig4vadbacddx;
      B,S,S,S,S,S,S,L; L,Sv,Sv,Sv,Sv,Sv,Sv,L on staff4]</p>
   <p>Sincopa est partim seperatarum (sic) modi, temporis et prolationis
      reducentium ad earum totum, secundum qualitatem et propriam ipsarum formam:</p>
   <p>[ClefC2,L,B,L,L,L,B,L; B,S,Lig5adda,S,L;
      M,S,S,S,M,S,S,M,S,S,S,M,S,S,S,M,S,S,S,S,M,S; S,M,S,S,M,S,S,M,S,M,S,MP,M,M,S,S,S,M,S,S
      on
      staff3]</p>
   <p>Ligaturarum autem, alia ascendens, alia descendens. Et de hijs omnibus
      tam ascendendo quam descendendo videndum est. Sed de primis et ultimis est sciendum,
      quod
      prima ligatura descendens sine tractu, longa dicitur esse; sed si habuerit tractum
      a parte
      sinistra descendentem, breuis est. Preterea, omnnis quadra in fine ligature descendendo,
      etiam est longa. Sed dico in ascendendo, quod tam prima quando est breuis, nisi tractum
      habuerit a parte dextera descendentum et e converso. Sed si fuerit ascendens uel descendens
      et prima habuerit tractum sinistrum ascendentem, semper prime due sunt semibreues;
      relique
      sequentes, breues sunt, ut hic apparet:</p>
   <p>[ClefC3,Lig4ddd,Lig2od,Lig2d; Lig2cdsnd,Lig3cdsndd,Lig2cdsnod;
      Lig3aa,Lig4cdsnddod; Lig3aacddx,Lig4cdsnddacddx; Lig3cssndod,Lig4cssnaaacddx,Lig3cssnaod,L
      on staff4]</p>
   <p>Pausa est uocum emmissio seu aspiratio, mensurata pro tot temporibus
      quot continet spatia. Sed ultra tria non est abire. Et licet talis, pausa uocari possit,
      tamen est doctrina quia illa ultra tria est priuatio commnis. Sed alia unius partis
      precise.
      Est enim et alia pausa que continet medium spacium, et talis est semibreuis et minime.
      Sed
      hec est doctrina, quia que ponitur sub linea, est semibreuis; que ponitur super lineam,
      est
      minime, ut hic apparet:</p>
   <p>[ClefC3,2LP,2LP,2LP,3LP,3LP,3LP,2LP,2LP,2LP,BP,BP,BP;
      MP,MP,MP,MP,SP,SP,SP,SP,MP,MP,MP,MP,SP,SP,SP,SP on staff4]</p>
   <p>Explicit. Deo gratias referamus. Amen.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>HActenus praeceptiones, quae ad uulgarem et usitatam canendi rationem
      faciunt, traditae sunt nunc alteram nostri instituti partem, qua possum breuitate
      et
      perspicuitate tractare aggrediar, atque tam incrementa quàm decrementa notarum docebo,
      quomodo notae, secundum diuersas figuras, colores, et uariè praescripta signa, aliam
      subinde
      quantitatem accipiant: Sed cum haec pars non nitatur antiquis scriptoribus, et magis
      ex usu
      pendeat: necessario quae in dubium uocantur, eruditissimorum et probatissimorum
      Symphonistarum, utpote, Iosquini, Isaci et aliorum, erunt autoritate confirmanda.
      Ideo
      interdum ipsorum exemplis utar, non magni faciens, quorundam uoculas, qui dicunt hanc
      Musicae partem incertam esse aut difficilem, cum propter nouitatem, tum propter diuersitatem
      opinionum, quia in uno atque altero loco autorum sententiae uariant. Etsi autem non
      tanta
      hic copia scriptorum nobis est, quanta in priori parte: tamen habemus uetustatis imitatores
      Franchinum et Tinctorem, quorum ductu et alij plures in hac re noua laborarunt. Praeterea
      ut
      quisque excellentissimus in Musica fuit artifex, ac longo usu edoctus: ita summa cum
      diligentia omnes neruos intendit, quò egregium aliquod ingenij sui specimen
      relinqueret, atque posteris pulcherrimam huius artis possessionem quasi per manus
      traderet.
      Haecautem erudita probatorum artificium monumenta perpetua conseruatione digna, ut
      cantari
      queant, sequentium praeceptorum adminiculo maximè opus erit. Ac non minor esset turpitudo
      nostra, ignauia perire memoriam et usum harum rerum, quàm si adolescens [akolastos]
      patris
      et maiorum, magno labore parta bona dissiparet. Nonne is meritò apud omnes bonos uiros
      infamia notaretur. Quare nos quoque ne male audiamus, uitae utiles res, à maioribus
      inuentas
      et excultas, magno studio et conatu conseruemus, cogitemusqué hanc artem diuinitus,
      multarum
      utilitatum causa, traditam esse, cum tot singulis ferè temporibus excellentes artifices
      ad
      eius conseruationem ac propagationem fuerint à Deo excitati. Ad haec plurimum iuuat
      uidere,
      quomodo ea quae sequuntur satis ingeniose eruditi extruxerint ex proportionibus et
      numeris.
      Quia ut usitate dicitur: Musica tractat numerum sonorum, ex numerorum quoque cognitine
      collationeque acuta ingenia haec eruerunt. Cum itaque haec ars maximè à natura oriatur
      propter notitias illas numerorum mentibus nostris diuinitus impressas, sanè digna
      est quae
      excolatur, et adolescentes ad eam discendam excitari et accendi summo studio debent. Et quamuis aliquid habeat difficultatis: tamen à mediocrem diligentiam
      adhibentibus, benè percipi potest, si modo praeceptis crebra exercitatio et usus
      accesserint. Sed potius ipsam rem, Deo auspice, trctare incipiam. Sunt autem praecipua
      capita, de quibus in hac secunda parte agendum erit.</p>
   <p>Gradus, Signum, Augmentatio, Diminutio, Tactus, Punctus, Imperfectio,
      Alteratio, et Proportio.</p>
   <p>CAPVT PRIMVM</p>
   <p>de gradibus.</p>
   <p>Gradus est certa ratio signo aliquo exhibita per quam ualor
      principalium figurarum deprehenditur. Gradus autem inde dictus apparet, quòd figurae
      incremento quodam assurgunt, et quasi per gradus semper de notula minore altius ad
      proximam
      maiorem conscendunt.</p>
   <p><br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Modus Gradus&nbsp;sunt&nbsp;tres&nbsp;&nbsp;&nbsp;{Tempus&nbsp;et&nbsp;
      <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Prolatio&nbsp; </p>
   <p>Sed horum graduum quisque aut perfectus est aut imperfectus. Perfecti sunt
      quando ternario numero censentur. Imperfecti uerò dicuntur binario mensurati. Quia
      ternarius
      numerus secundum Pythagoram omnium perfectissimus habetur, propterea quòd omnium numerorum
      primus impar sit. Hinc Musici perfectionem in ternario, atque imperfectionem in binario
      statuerunt, iuxta Boëtij maximam: Omne trium perfectum, binum verò imperfectum. Differunt
      autem hi gradus inter se diuerso notarum respectu, quisque enim suas notas habet in
      quas
      agit.</p>
   <p>[Faber, Ad musicam practicam introductio, f.L3v; text: Modus, Tempus,
      Prolatio, respicit] </p>
   <p>Reliquae uerò figurae nullum proprium habent gradum, quamobrem ubique
      censentur binario numero.</p>
   <p>DE PROLATIONE.</p>
   <p>Libuit hoc loco primum describere prolationem, quae semibreuis notulae
      ualorem docet. Quia ut mihi uidetur, ad docendum est ualdè accommodatum, antea semibreuis
      quantitatem inuestigare, quàm ad maiores figuras accedatur.</p>
   <p>Prolatio est minimarum in semibreuibus consideratio, et est duplex
      Maior et Minor,</p>
   <p>Prolatio maior uel perfecta est, in qua semibreuis tribus minimis
      mensuratur.</p>
   <p>Minor uel imperfecta est, in qua semibreuis duabus minimis
      mensuratur.</p>
   <p>Regula.</p>
   <p>Prolatio cum tempore semper est coniuncta, quia in eius signo
      compraehenditur.</p>
   <p>Caeterum de prolatione maiore apud Musicos est controuersia. Quidam
      non seiungunt ab augmentatione: quidam uerò contendunt, cum haec signa
      omnibus cantilenae partibus fuerint apposita, in prolatione maiore semibreuem perfectam,
      uel
      tres minimas integro aut proportionato tactu cantarari debere. Atque ut breuiter meam
      sententiam dicam, illi artem, hi usum habent, quia auditum obtundi putant illa minima
      notarum mora, ideo ut fastidium tollant, citius canunt. Nam Boëtius etiam inquit:
      Harmoniam
      Musices non ratione tantum, uerum et sensu perpendi oportere. Vsu itaque receptum
      est, in
      prolatione maiore, quando singulae uoces integra signa praescripta habent, cum ibi
      aequalitatis sit proportio, semibreuem tactu proportionato mensurari, quò sacietas
      deuitetur. Haec admonere breuiter uolui, ut scirent adolescentes, quid ars, aut quid
      usus
      probet, qui tamen ita inualuit, ut ferè habeatur pro ratione. Sed huius rei exemplum
      ex
      Lhommearme Iosquini paulò post subijciam, prius usitatam illam computationem notarum
      indicabo.</p>
   <p>[Faber, Ad musicam practicam introductio, f.M1r; text: ualet in hoc signo
      [Od], 12, 6, 3, in hoc uerò signo [Cd], 8, 4, 2, tactibus. In utrisque illis signis
      1, 1/3,
      1/6, 1/12, 1/24, tactus ualet]</p>
   <p>Sequitur Exemplum Iosquini.</p>
   <p>Gaudet cum gaudentibus.</p>
   <p>[Faber, Ad musicam practicam introductio, f.M1v; text: TENOR. DISCANTVS.
      BASSVS.] </p>
   <p>[Faber, Ad musicam practicam introductio, f.M2r; text: ALTVS.] </p>
   <p>DE TEMPORE.</p>
   <p>Tempus est breuis notulae dimensio. Et quia in cantu breuis interdum
      tribus, interdum duabus ualet semibreuibus, diuiditur in perfectum et imperfectum.</p>
   <p>Tempus perfectum est, quando breuis tribus semibreuibus
      mensuratur.</p>
   <p>Tempus Imperfectum est, cum breuis duas tantum semibreues
      complectitur.</p>
   <p>Regula.</p>
   <p>Quandoquidem breuem notam hic gradus tantum considerat, saepissimè
      breues notulae tempora uocantur, praesertim in fugis. Ideo in eiusmodi cantilenis
      signum
      atque breuis ualorem diligenter considerabis.</p>
   <p>[Faber, Ad musicam practicam introductio, f.M2v; text: ualet in hoc
      signo [O], 12, 6, 3, in hoc uerò signo [C], 8, 4, 2, tactibus, in utrisque illis signis
      ualet, 1, 1/2, 1/4, 1/8, 1/16, tactus.]</p>
   <p>Exemplum</p>
   <p>[Faber, Ad musicam practicam introductio, f.M3r; text: DISCANTVS.
      TENOR canit in subdiapason, BASSVS. ALTVS.] </p>
   <p>DE MODO.</p>
   <p>Modus est qui maximis ac longis suam certam quantitatem tribuit. Cum
      autem in duas agat notas, longas uidelicet et maximas, est quoque duplex, Minor et
      Maior.</p>
   <p>Modus minor est mensura breuium in longis et diuiditur in perfectum et
      imperfectum.</p>
   <p><br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Perfectus&nbsp;est&nbsp;quando&nbsp;longa&nbsp; Modus&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{tribus&nbsp;breuibus&nbsp;ualet.&nbsp;
      <br>minor&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Imperfectus&nbsp;est&nbsp;qui&nbsp;duas&nbsp;
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{breues&nbsp;in&nbsp;longa&nbsp;considerat. <br></p>
   <p>Regula.</p>
   <p>Vbi modus maior perfectus est, ibidem et minor perfectus existit, et
      non contra.</p>
   <p>[Faber, Ad musicam practicam introductio, f.M3v; text: ualet in [O2],
      in utrisque illis signis ualet [C2], semitactus, 3, 6, 12, 2, 4, 8, 1, 1/2, 1/4, 1/8,
      1/16] </p>
   <p>Exemplum</p>
   <p>[Faber, Ad musicam practicam introductio, f.M4r, text: TENOR. BASSVS
      canit in subdiapente. DISCANTVS. ALTVS.] </p>
   <p>Modus maior est mensura longarum in maximis. Et est duplex perfectus ac
      imperfectus.</p>
   <p>Perfectus est, quando maxima ualet tribus longis. Imperfectus est cum
      maxima duabus longis mensuratur.</p>
   <p>Regula,</p>
   <p>Vbicunque est modus, ibi etiam est tempus et prolatio, et è
      diuerso.</p>
   <p>Etsi autem modi maioris signa externa raro usurpantur: tamen cum
      inrerdum usu ueniat ut per interna signa designetur, ualorem notarum hic quoque breuiter
      ponemus.</p>
   <p>[Faber, Ad musicam practicam introductio, f.M4v; text: in hoc siguo
      [o3], in hoc uero [C3] ualet, in utrisque illis signis ualet, tactus, 9, 27, 6, 21,
      3, 1/2,
      1/4, 1/8, 1/16]</p>
   <p>Exemplum.</p>
   <p>[Faber, Ad musicam practicam introductio, f.N1r, text: ALTVS. TENOR
      canit in hypodiapente. BASSVS.] </p>
   <p>Exemplum de gradibus trium uocum.</p>
   <p>[Faber, Ad musicam practicam introductio, f.N1v, text: TENOR.
      DISCANTVS. BASSVS.] </p>
   <p>CAPVT SECVNDVM</p>
   <p>de signis.</p>
   <p>Signum est quaedam figura, gradus Musicales in cantu indicans.</p>
   <p>Et est duplex.</p>
   <p>Externum et Internum.</p>
   <p>Externum signum est quod expresse in cantilenarum principio ponitur,
      unde gradus Musicae primo statim intuitu extrinsecus cognoscimus.</p>
   <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;}&nbsp;Puncto
      <br>Signum&nbsp;externum&nbsp;fit&nbsp;tribus&nbsp;modis}&nbsp;Circulo&nbsp;et&nbsp;
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;}&nbsp;Numero. <br></p>
   <p>Punctus circulo aut semicirculo inscriptus, designat prolationem
      maiorem. Absentia uerò puncti minorem, quae à tempore nihil differt.</p>
   <p>Circulus tempus denotat. Integer perfectum, Semicirculus
      imperfectum.</p>
   <p>Numerus cum circulo consertus utrumque modum significat. Ternarius maiorem,
      binarius uerò minorem. Suntqué hi modi perfecti aut imperfecti, ut circulus uel integer
      est
      uel dimidiatus.</p>
   <p>Ex his itaque constituuntur sequentia signa doctis Musicis
      probata.</p>
   <p>[Faber, Ad musicam practicam introductio, f.N2v; text: Signum,
      [O3,C3,O2,C2,O,C,Od,Cddim], modi maioris, modi minoris, perfecti, imperfecti, temporis
      perfecti, temporis imperfecti, prolationis minoris, temporis]</p>
   <p>Possunt plures etiam gradus per idem signum exhiberi, ubi quisque suas
      notas respicit. Nam numerus circulo additus, facit tempus cum modo
      coincidere. Ibi per circulum modus, atque per numerum significatur tempus, ternarius
      quidem
      perfectum, binarius autem imperfectum denotat. Et sic de caeteris quoque iudicabis.</p>
   <p>Signum internum uel implicitum.</p>
   <p>Est quo gradus Musicales absque signo externo, ex ipsa cantilena
      tantum cognoscimus. Et fit duobus modis. Geminatione pausarum et Repletione notarum.</p>
   <p>Cognoscuntur autem hoc modo.</p>
   <p>1. Duae pausae modales simul iunctae, modum maiorem perfectum
      designant. [MXP,MXP]</p>
   <p>2. Vnica pausa modalis uel tres longae denigratae indicant modum
      minorem perfectum. [L3P,L3P,Bcsdx,L,L]</p>
   <p>3. Duae pausae semibreues coniunctae uel tres breues coloratae tempus
      perfectum exhibent. [SP,SP,B,B,B]</p>
   <p>Duae pausae minimae eodem loco positae, uel tres semibreues repletae,
      prolationem indicant maiorem. [MP,MP,S,S,S]</p>
   <p>Obseruanda etiam sunt hoc in loco sequentia duo praecepta, quae cum
      annotatu digna uidebantur minimè praeterire uolui.</p>
   <p>1. Quando pausae, quae signa interna referunt, ante clauem signatum
      uel statim post, sequente tamen alo signo, collocantur: tum nullum silentium inducunt
      sed
      tantum gradus ostendunt. Post clauem uerò signatam positae, simul innuunt aliquamdiu
      tacendnm esse, et graduum indicialia signa, hoc est, gradus aliquis perfectus simul
      significatur.</p>
   <p>Cantileua tam externis quàm internis signis carens, simpliciter inter
      imperfectas censenda est, quod et Franchinus affirmat, cum inquit. Imperfectionem
      figurae
      secum deferunt, deficientibus signis.</p>
   <p>Sunt praeterea et alia signa iu usu, quae ad cognitionem graduum nihil faciunt, quare à Musicis minus principalia uocantur.</p>
   <p>[Faber, Ad musicam practicam introductio, f.N4r,1] </p>
   <p>Repetitionis uel reinceptionis dicitur signum, quia quot puncta in
      qualibet parte uel dextri uel sinistri lateris ponuntur, toties notas illas quibus
      subiungitur, cantari necesse est. Sed hoc signum perperam iam uulgò usurpari, quis
      non
      uidetur.</p>
   <p>[Faber, Ad musicam practicam introductio, f.N4r,2]</p>
   <p>Concordantia cardinalis signum, quod omnes uoces simul cessare
      indicat.</p>
   <p>[Faber, Ad musicam practicam introductio, f.N4r,3]</p>
   <p>Conuenientiae, significat enim in cantilenis multarum uocum ubi
      harmonia conueniat. Habet etiam usum in fugis, ubi monet quando uox sequens priori
      succedat,
      et quando desinat.</p>
   <p>[Faber, Ad musicam practicam introductio, f.N4r,4]</p>
   <p>Dealbationis, quia notas inter scribendum casu denigratas, monstrat
      albas esse debere.</p>
   <p>Sequitur exemplum.</p>
   <p>Exemplum.</p>
   <p>[Faber, Ad musicam practicam introductio, f.N4v; text: DISCANTVS.
      ALTVS. TENOR.]</p>
   <p>[Faber, Ad musicam practicam introductio, f.O1r; text: BASSVS.]</p>
   <p>Declaratio exempli.</p>
   <p>Discantum esse temporis perfecti, signum internum indicat. Altus uerò
      habet simul externum et internum signum, ideo coincidunt modus maior perfectus et
      tempus
      perfectum, atque erit haec notarum ratio, [Sv] ualet semitactu, [Bv] tribus, [Lv]
      uouem,
      quia tres breues complectitur, nisi imperficiatur sicut hoc loco fit, [MXv] octodecim
      ualet
      semitactibus.</p>
   <p>In Tenore duae modales pausae coniunctae modum maiorem perfectum
      repraesentant, unica modum minorem. Quia uerò sequitur signum temporis imperfecti,
      nullum
      silentium inducunt, [Sv] semitactu ualet, [Bv] duobus, [Lv] sex, eò quòd longa in
      modo
      minore perfecto tres breues compraehendat, [MXv] octodecim semitactibus censetur,
      nam tres
      longas continet. Sed prima maxima in Tenore sequente longa imperficitur, ideo duodecim
      tantum semitactibus mensuratur, Item longae omnes praeter primam
      imperfectae fiunt propter breues, ideo quatuor semitactuum mensuram habent. Maxima
      autem
      circa finem manet perfecta. In Basi est augmentatio, quam duae minimae pausae statim
      initio
      referunt. Sed huiusmodi notas uocabimus ad calculos sequenti capite.</p>
   <p>CAPVT TERTIVM</p>
   <p>de Augmentatione.</p>
   <p>Augmentatio est ualoris notarum auctio, quae ipsis ex certis signis
      aut canonibus, ultra essentialem ualorem, accedit. Est autem essentialis ualor, ut
      obiter
      hoc admoneam, quando semibreuis integrum tactum in his signis [O,C] absoluit, quare
      cum
      semibreuis pluribus tactibus ualuerit, eam auctam esse dicimus.</p>
   <p>Cumque augmentatio prolationi affinis sit, quia ijsdem utuntur signis,
      paucissimis earum discrimen, etiamsi supra quoque ea de re dictum est, hoc loco indicabo.
      Est autem inter augmentationem et prolationem usitatè haec differentia. Quando signum
      prolationis maioris externum uel internum, in una tantum cantilenae parte
      ponitur, tunc augmentationem designat, in qua singulae minimae singulis tactibus ualent,
      et
      semibreuis in tres minimas resoluitur. Cum uerò omnibus cantilenae partibus signum
      temporis
      cum puncto insecto praeponitur, prolatio, significatur, in qua semibreuis perfecta
      uel tres
      minimae, sub tactum proportionatum cadunt.</p>
   <p>Augmentatio significatur tribus modis.</p>
   <p>Primo per signa tam externa quàm interna perfectae prolationis in una
      tantum uoce posita.</p>
   <p>Secundo, cum notularum paucitas sine signo repetitionis, in una
      duntaxat cantilenae parte, reperitur. Sed prius, quàm adiungo exempla, Figurarum ualor
      indicandus erit.</p>
   <p>[Faber, Ad musicam practicam introductio, f.O2v,1; text: In hoc signo [Od]
      ualet, in hoc uerò signo [Cd], In utrisque illis signis ualet, tactus, 9, 18, 36,
      6, 12, 24,
      3, 1, 1/2, 1/4, 1/8] </p>
   <p>Sequitur exemplum.</p>
   <p>[Faber, Ad musicam practicam introductio, f.O2v,2; text: TENOR.
      BASSVS.]</p>
   <p>[Faber, Ad musicam practicam introductio, f.O3r; text: DISCANTVS.] </p>
   <p>Sequitur secundum exemplum, in quo paucitas notularum augmentationem
      innuit.</p>
   <p>[Faber, Ad musicam practicam introductio, f.O3v; text: TENOR. DISCANTVS.
      BASSVS. ALTVS.] </p>
   <p>Tertium exemplum, indicans discrimen inter augmentationem et
      prolationem.</p>
   <p>[Faber, Ad musicam practicam introductio, f.O4r; text: TENOR.
      DISCANTVS. BASSVS.] </p>
   <p>Tertio cognoscitur augmentatio per canones cantionibus adiectos, ut crescit
      in duplo triplo et caetera uel breuis sit maxima, et semibreuis longa et caetera.</p>
   <p>Exemplum.</p>
   <p>[Faber, Ad musicam practicam introductio, f.O4v; text: TENOR. Breuis
      sit maxima. BASSVS. DISCANTVS.] </p>
   <p>[Faber, Ad musicam practicam introductio, f.P1r; text: ALTVS.] </p>
   <p>Canon in Basi non opus habet longa explicatione, quia primo statim
      intuitu huius artis studioso patebit quid eo significetur. Sed Tenoris canonem, cum
      non ita
      omnibus sit obuius, paucis accipe.</p>
   <p>Initio considerabis signum et uerba canonis, quae iubent breuem pro maxima
      censeri, quam rationem et aliae notulae imitantur. Si itaque breuis maximae habebit
      ualorem,
      hoc est, octo tactibus mensurabitur, caeterarum notarum calculus hic erit. Quem ideo
      hic
      subijcio oculis, ut uno exemplo admoniti adolescentes, in alijs similibus, eodem modo
      certum
      ualorem figurarum uenari discant.</p>
   <p>[Faber, Ad musicam practicam introductio, f.P1v; text: ualet in hoc
      canone, semitactus. 32, 16, 8, 4, 2, 1, 1/2, 1/4] </p>
   <p>Regulae</p>
   <p>1. Quando augmentationi signum alterius gradus accesserit, tum notas
      iuxta iam traditam ualoris supputationem innuet, caeterae notulae iuxta graduum praecepta
      incrementum accipient.</p>
   <p>2. Augmentatio in omnes figuras porrigitur, et pausae simul ac notae
      augescunt.</p>
   <p>CAPVT QVARTVM</p>
   <p>de diminutione et semiditate.</p>
   <p>Diminutione est, quando essentiali ac propriae notarum atque pausarum
      mensurae dimidia pars per certa signa, aut canones detrahitur. Haec definitio semiditati
      quoque conuenit, quia nihil differunt, nisi quòd diminutio in signis perfectis medietatem
      mensurae adimat, Semiditas autem in imperfectis. Veteres tamen aliter de ea re sentientes
      diminutionem tertiae partis ab ipsa mensura abstractionem esse dicebant. Sed recentiores
      Musici patrum memoria praeclarissimi Franchinus, Ioannes Tinctoris et alij, eò quòd
      tertiam
      partem difficilem inuentu uidebant, communi sententia diminutionem à semiditate non discernendam esse statuerunt. Atque ut facilius adolescentes intelligant,
      dicunt non notularum ac pausarum ualorem aut numerum praescindi, sed tantum mensuram
      fieri
      uelociorem. Hoc autem loco Musicae studiosos admonitos uolo, ut signum integrum à
      diminuto
      benè discernere discant, uitentqué Cantorum quorundam ineptias, qui solo usu contenti,
      pueris odium harum praeceptionum instillant, quas cum non didicerint, sine ulla ratione
      dictitant tantum in diminutione paulò uelotius esse mensurandum, quum tamen eruditissimorum
      Symphonistarum cantiones, dimidiam partem mensurae auferri apertè demonstrent. Breuiter
      itaque scias, si integrum ab diminuto exactè discernere neglexeris, neque feliciter
      unquam
      in Musica uersaberis, neque ullam cantiunculam à docto Musico compositam canere poteris.
      Sed
      ad institutum est redeundum.</p>
   <p>Cognoscuntur Diminutio et Semiditas quatuor modis.</p>
   <p>Primo, per uirgulam, quae circulum seu semicirculum in medio scindit
      [Odim,Cdim,Oddim,Cddim]</p>
   <p>Secundo, per numerum circulo aut semicirculo adhaerentem
      [O2,C2,Od2,Cd2]</p>
   <p>Tertio per hemiciclum inuersum hoc modo [CLd]</p>
   <p>Vt autem adolescentes uideant pro pacto in eiusmodi diminutionibus ad ueram
      figurarum mensuram perueniatur, operae praetium me facturum arbitror, si ante exemplorum
      traditionem, paulò crassiori minerua, quemadmodum supra quoque feci, collationem tam
      integri
      quàm diminuti signi in tempore perfecto, quod essentialem ualorem complectitur, tradiderim,
      quò facilius de reliquis quoque iudicium facere possint.</p>
   <p>[Faber, Ad musicam practicam introductio, f.P3r; text: ualet in
      integro signo [O], tactibus integris, tactus, In diminutione [Odim], ualet totidem
      semitactibus uel, 12, 6, 3, 1, 1/2, 1/4, 1/8, 1/16, 1/32]</p>
   <p>Eodem modo conferes et deminuta signa cum integris supra traditis,
      atque ita tandem sine negotio certum notarum ualorem depraehendes. Obiter
      hoc loco etiam obseruetur, minores notas in his signis [O,C,Oddim,Od2,Cddim,CLd,Cd]
      [signum]
      eundem habere ualorem. Nam</p>
   <p>[Faber, Ad musicam practicam introductio, f.P3v,1; text: ualet, tactus
      integri, 1/2, 1/4, 1/8, 1/16] </p>
   <p>Nunc per exempla has praeceptiones declarabimus. Atque ex sequenti
      cantilena, quam Iosquino asscribunt, facilimè quisque póterit certò perspicere, tantum
      discrimen esse inter integra signa, quantum unitatem et medietatem differre sensus
      communis
      docet. In Tenore antem, quia adiunctum est signum repetitionis, scias singulas figuras
      tam
      integro quàm diminuto ualore censeri, priusquam ad signa sequentia accedatur.</p>
   <p>[Faber, Ad musicam practicam introductio, f.P3v,2; text: TENOR.]</p>
   <p>[Faber, Ad musicam practicam introductio, f.P4r; text: DISCANTVS.] </p>
   <p>[Faber, Ad musicam practicam introductio, f.P4v] </p>
   <p>[Faber, Ad musicam practicam introductio, f.Q1r; text: BASSVS.] </p>
   <p>[Faber, Ad musicam practicam introductio, f.Q1v; text: ALTVS.] </p>
   <p>[Faber, Ad musicam practicam introductio, f.Q2r] </p>
   <p>[Faber, Ad musicam practicam introductio, f.Q2v,1] </p>
   <p>Quarto, fit etiam deminutio canonibus praescriptis, ut, decrescit in
      duplo, triplo et caetera, uel longa sit breuis aut maxima sit breuis et caetera.
      Significatur diminutio quoque per proportiones, in quibus superior numerus maior est
      inferiore. Sed de his suo loco dicemus. Iam unum exemplum de canone addam, ut de similibus
      Lector inde iudicare discat. Maxima sit breuis,</p>
   <p>[Faber, Ad musicam practicam introductio, f.Q2v,2; text:
      DISCANTVS.]</p>
   <p>[Faber, Ad musicam practicam introductio, f.Q3r; text: ALTVS crescit in
      duplo, TENOR. BASSVS.] </p>
   <p>Quid sibi canones uelint in hoc exemplo, non puto multis esse explicandum,
      cum faciles sint intellectu. In discanto significatur maximam esse breuem. Hoc est,
      ualere
      duobus semitactibus. Ergo longa semibreuis ualorem habebit, breuis minimae: et sic
      deinceps.
      Alti autem omnes figuras si dimidiaueris rectè constabit cantilena.</p>
   <p>De Diminutionis diminutione.</p>
   <p>Interdum eidem signo duplex diminutio uirgularis ac numeralis accidit,
      ubi diminutus notarum ualor iterum diminuitur, ita ut tantum quarta pars eius ualoris
      remaneat, et diminutionis diminutio uocatur, ut [Oddim2,Cddim2,CLddim,Odim2,Cdim2,CLdim].
      Huc etiam propter incipientes unum paradigma, in quo collationem hanc integri et diminuti
      ualoris perspicere licet, apponam, ut inde Lector admonitus, reliqua ad eundem modum
      suo
      marte discutiat.</p>
   <p>[Faber, Ad musicam practicam introductio, f.Q3v; text: In sig-, in
      dimi, 12, 6, 3, 1, 1 1/2, 1/2, 1/4] </p>
   <p>[Faber, Ad musicam practicam introductio, f.Q4r,1; text: no integro [O]
      ualet, nutione, nutionis diminutione [Odim2], tactus, 1/2, 1/4, 1/8, 1/16, 1/32, 1/64]</p>
   <p>Sciat autem lector in hoc signo [Oddim2] breuem censeri iuxta dimidium
      eius ualoris, quem supra de modo minore perfecto indicauimus. Arbitror autem non inutile
      fore, si hoc quoque loco adiecero minorum figurarum in quibusdam signis aequalem ualorem.
      Maiores enim iuxta gradus uariant. In his itaque signis
      [Odim,O2,Cdim,C2,CL,Oddim2,Cddim2,CLddim]</p>
   <p>[Faber, Ad musicam practicam introductio, f.Q4r,2; text: ualet,
      semitactus, 1/2, 1/4, 1/8, 1/16]</p>
   <p>Regula.</p>
   <p>Diminutio ad solam tactus rationem refertur, non ad ipsas figuras, hoc
      est, diminutio non notarum aut pausarum ualorem aufert, sed tantum mensuram.</p>
   <p>Exemplum:</p>
   <p>[Faber, Ad musicam practicam introductio, f.Q4v; text: TENOR.] </p>
   <p>[Faber, Ad musicam practicam introductio, f.R1r; text: BASSVS.] </p>
   <p>Adijciam autem exercitij loco adhuc duo exempla ex uetusto codice
      descripta, in quibus diuersitatem quoque signorum autores ab oculos ponere rudioribus
      uoluerunt.</p>
   <p>[Faber, Ad musicam practicam introductio, f.R1v; text: DISCANTVS.] </p>
   <p>[Faber, Ad musicam practicam introductio, f.R2r; text: BASSVS.]</p>
   <p>Alterum exemplum.</p>
   <p>[Faber, Ad musicam practicam introductio, f.R2v; text: TENOR. BASSVS.] </p>
   <p>De canonibus.</p>
   <p>Cum supra tam in augmentatione quàm diminutione canonis mentionem
      fecerimus, tandem eius quoque definitionem, ut apud Musicos habetur, addemus.</p>
   <p>Canon est imaginaria praeceptio, uel ex positis non positam cantilenae
      partem eliciens, uel argutè cantus secreta indicans. Quomodo autem canonibus figurarum
      ualor
      adaugeatur seu diminuatur, supra dictum est. Sed restant adhuc aliquot Musicorum argutiae,
      quae minimè sunt silentio praetereundae. Nam interdum ex una parte cantilenae duas
      uel etiam
      plures uoces talibus regulis canere praecipiunt, atque hoc modo cantilenis praenotant.</p>
   <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Diatessaron&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{quarta
      <br>In&nbsp;hyper&nbsp;uel&nbsp;epi&nbsp;&nbsp;{Diapente&nbsp;&nbsp;&nbsp;&nbsp;&nbsp;supra&nbsp;in&nbsp;&nbsp;{quinta&nbsp;
      &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Diapason&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{octaua&nbsp;
      <br>Item&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Diatessaron&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{quarta
      in&nbsp;hypo&nbsp;uel&nbsp;sub&nbsp;&nbsp;&nbsp;{Diapente&nbsp;&nbsp;&nbsp;&nbsp;&nbsp;hoc&nbsp;est&nbsp;&nbsp;&nbsp;{quinta&nbsp;
      <br>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Diapason&nbsp;&nbsp;&nbsp;&nbsp;&nbsp;infra&nbsp;in&nbsp;&nbsp;{octaua&nbsp; </p>
   <p>[Faber, Ad musicam practicam introductio, f.R3v; text: Fuga duorum in
      omophonia uel in unissono, hoc est, ex eadem claue sequens uox canitur. Fuga duorum
      in
      hyperdiatessaron post tempus.] </p>
   <p>[Faber, Ad musicam practicam introductio, f.R4r; text: Fuga trium uocum.
      Bassus sequitur Tenorem post tempus in hypodiapente. Discantus uerò post dua tempora
      et
      dimidium in epidiapason.] </p>
   <p>Fuga quatuor uocum.</p>
   <p>[Faber, Ad musicam practicam introductio, f.Rv4; text: Discantus
      sequitur Tenorem in epidiapason post tempus, Bassus in subdiapente post duo tempora.
      Altus
      in hyperdiatessaron post tria tempora.]</p>
   <p>Habent praeterea et alios canones, quos aenigmaticè cantionibus
      apponunt, ut, cancrisat, hoc est, retrograditur. Nigra sum sed formosa, nigrae notae
      debent
      pro albis cantari. Misericordia et ueritas obuiauerunt sibi, quando alter uox recto,
      altera
      retrogrado ordine canit. Sunt antem isti canones infiniti, neque possunt omnes hoc
      loco
      numerari, cum Musicorum arbitro relictum sit, quotidie nouos effingere. Sequuntur
      tria
      exempla, quae Lectorem docebunt quomodo de similibus iudicandum sit. Primum est ex
      Hercule
      Iosquini desumptum, in quo canon significat Tenorem incipere à tergo, atque postea
      recto
      ordine, omissis pausis pro breuibus semibreues cantari debere.</p>
   <p>[Faber, Ad musicam practicam introductio, f.S1r; text: TENOR. DISCANTVS.] </p>
   <p>[Faber, Ad musicam practicam introductio, f.S1v; text: BASSVS.] </p>
   <p>[Faber, Ad musicam practicam introductio, f.S2r; text: ALTVS.] </p>
   <p>Secundum exemplum est Petri molu, ex Missa duarum facierum.</p>
   <p>Canon. Tolle moras placido maneant suspiria cantu.</p>
   <p>[Faber, Ad musicam practicam introductio, f.S2v; text: TENOR.
      DISCANTVS.] </p>
   <p>[Faber, Ad musicam practicam introductio, f.S3r; text: BASSVS. ALTVS.] </p>
   <p>Tertij exempli loco apponam crux fidelis. Ludouici Senfelij.</p>
   <p>[Faber, Ad musicam practicam introductio, f.S3v; text: TENOR.
      Misericordia et ueritas obuiauerunt sibi Iustitia et pax se osculatae sunt.] </p>
   <p>[Faber, Ad musicam practicam introductio, f.S4r; text: DISCANTVS. Qui mecum
      canit cancrisat.]</p>
   <p>CAPVT QVINTVM</p>
   <p>Tactus est motio successura in cantu mensuram dirigens. Oportet enim
      in canentium coetu, ne fiat confusio, unam certam et aequalem esse mensuram, qua reddimur
      certiores de quantitate notularum ac pausarum, quantum scilicet corripi, aut produci
      debeant.</p>
   <p>Et est duplex</p>
   <p>Maior, Minor et proportionatus</p>
   <p>Hae tres tantum species à Cantoribus iam diu receptae, communi usu
      probatae sunt. Sed quomodo diuersitatem illam tactus sint probaturi, cum ars et proportionis
      natura repugnent, si res ad uiuum reseretur, ipsi uiderint. Profecto cantiones à doctissimis
      quibusque Musicis compositae, satis clarè demonstrant tantum unum esse tactum, nempe
      maiorem, ad quem omnes cantilenae probatae accommodari possint. Sed ea de re ualdè
      eruditè
      scribit in sua Musica, Doctissimus uir Sebaldus heyden, atque exemplis conuincit,
      pluralitatem tactus apud uerè Musicos non recipi, itaque studiosos ad eam remitto.
      Breuiter
      autem hoc prius adijciam, quàm usitatas definitiones recito. Etsi uariae de tactu
      sunt
      opiniones, et quidam potissimum rationem temporis iu mensura habendum censent: tamen
      hic
      modus addiscentibus est facilior, si tactus ad prolationem, hoc est, semibreuem
      referatur.</p>
   <p>Maior, qui et integer et totalis dicitur, proprius et uerus omnium
      cantilenarum tactus, est qui semibreuem integram uel breuem in duplo diminutam suo
      motu
      compraehendit.</p>
   <p>Minor uel semitactus, solus nun apud cantores regnans, est maioris
      medium, ac semibreuem in duplo diminutam suo motu mensurat. Hic tactus, ut
      conijcio, tantum ideo fuit inuentus, ut significaretur in diminutione, et semiditate
      tantum
      dimidium mensurae auferri, ac ualori figurarum nihil quicquam de rogari.</p>
   <p>Proportionatus, quem et triplum et sesquialterum uocant, est quo
      utuntur in quibusdam proportionibus et in prolatione perfecta. Atque ut summatim quae
      mea de
      hac re sit sententia dicam. Integra signa ad maiorem tactum, diminuta uerò ad minorem
      commode adaptari possunt. Proportionatus autem tactus, mihi uidetur omnino alienus
      esse à
      Musica, eò quòd proportionis naturae non conuenit. Praeterea hoc diligenter obserues
      uelim,
      cum plura signa diuersa coinciderint, ut singula ad maiorem tactum accommodes, sicuti
      ex
      Iosquini exemplo liquidò apparebit. Quia uerò prolatio maior et tripla proportio et
      sequialtera (caeterae omnes optimè quadrant) maiori tactui non exactè conuenire praesertim
      rudioribus uidentur, poteris ad tempus ruditati subseruire, et communi more, quando
      omnibus
      uocibus eadem signa praescripta sunt, canere, donec usus te ab hac molestia liberauerit.</p>
   <p>Regula.</p>
   <p>Semibrenis in omnibus signis, diminutione, augmentatione et proportionibus
      demptis, tactu integro mensurari debet.</p>
   <p>Exemplum trium uocum ex unica, ex Lhomme arme Iosquini.</p>
   <p>[Faber, Ad musicam practicam introductio, f.T1v; text: Superior uox
      canit ualorem proportionatum, Media integrum in hypodiatessaron. Infima diminutum
      in
      subdiapason.] </p>
   <p>Aliud exemplum Ludonici Senfelij Canon. Omne trinum perfectum.</p>
   <p>[Faber, Ad musicam practicam introductio, f.T2r; text: Media uox habet
      tempus diminutum. Suprema augmentatum.]</p>
   <p>CAPVT SEXTVM</p>
   <p>de punctis.</p>
   <p>Punctus est mimimum quoddam signum notulis adiectum, ut eas uel
      perficiat, diuidat, alteret uel</p>
   <p>media parte ualoris augeat.</p>
   <p>Et est quadruplex.</p>
   <p>Additionis, Diuisionis, Alterationis et Perfectionis. Additionis
      punctus, dimidio ualore adhuc notulam cui à tergo asscribitur, auget, fitque in notulis
      imperfectis tantum.</p>
   <p>Exemplum.</p>
   <p>[Faber, Ad musicam practicam introductio, f.T2v; text: TENOR.] </p>
   <p>[Faber, Ad musicam practicam introductio, f.T3r; text: BASSVS]</p>
   <p>Diuisionis punctus est, qui inter duas notas paulò altius quàm
      additionis scriptus, eas nec auget nec minuit, sed tantum indicat alteram praecedenti,
      alteram sequenti esse connumerandam. Interdum tamen unam notulam ad tertiam uel quartam
      figuram sequentem transferri significat, tum dicitur punctus transportationis. Estqué
      eius
      usus tantum in gradibus perfectis, ad perficiendam in cantu ternariam diuisionem.</p>
   <p>Alterationis est, qui notam supra quam ponitur duplicat. Collocatur autem
      praecisè supra notam, quam alterat. Sed hunc nostro seculo qnidam in scribendo exprimunt,
      qnidam uerò omittunt.</p>
   <p>Perfectionis est, qui postpositus notae perfectae ut additionis, eam
      non auget sed tantum conseruat in sua perfectione, ne à minori imperficiatur.</p>
   <p>Exemplum.</p>
   <p>[Faber, Ad musicam practicam introductio, f.T3v; text: DISCANTVS.
      ALTVS.] </p>
   <p>[Faber, Ad musicam practicam introductio, f.T4r; text: TENOR. BASSVS.]</p>
   <p>CAPVT SEPTIMVM</p>
   <p>de imperfectione.</p>
   <p>Imperfectio est quando notis perfectis, tertia pars aut minor ea,
      propter accedentes quasdam causas detrahitur.</p>
   <p><br>Et&nbsp;est&nbsp;duplex&nbsp;&nbsp;{Totalis &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;{Partialis <br></p>
   <p>Totalis est, quae notulis tertiam partem aufert, dicitur etiam
      propinqua, eò quòd tantum perpropinquas figuras fieri solet, et cum maxima à longa
      imperficitur et caetera.</p>
   <p>Partialis est, cum non tertia pars, sed minor ea notulis aufertur, et
      fit per partes figurarum remotas, ut cum maxima à breui uel semibreui imperficitur.</p>
   <p>Quatuor sunt notae quae imperficiuntur, ideo etiam imperfectibiles
      uocantur. Maxima, Longa, Breuis et Semibreuis.</p>
   <p>Fit autem imperfectio tribus modis,</p>
   <p>Nota, Pausa, et Colore.</p>
   <p>Nota et pausa, quando ante uel post notam perfectam figura minoris
      speciei collocatur.</p>
   <p>Colore, quia cum color in perfectis figuris offenditur, imperfectae
      fiunt, tertia enim pars denigratione aufertur.</p>
   <p>[Faber, Ad musicam practicam introductio, f.V1r; text: TENOR. DISCANTVS,
      BASSVS, ALTVS] </p>
   <p>Etsi de imperfectione nullum certius praeceptum tradi potest, quàm ut
      accuratè obseruentur punctus diuisionis et numerus ternarius, his enim facilè
      depraehenditur, quorsum quaequé nota minor referenda sit: tamen quasdam regulas tradi
      necesse erit, ut eò citius ad perfectam eius cognitionem studiosi perueniant. Itaque
      primum
      regulas generales praemittam, quas deinde speciales sequentur.</p>
   <p>Regulae generales.</p>
   <p>Prima.</p>
   <p>Omnis figura imperficitur à minori, cum anteriori, tum posteriori
      parte, uel etiam ab utraque. Quare similis similem non imperficit, neque maior minorem.</p>
   <p>Secunda.</p>
   <p>Propinqua pars notae alicuius maioris aufert ei tertiam partem, remota
      uerò tantum quantum ipsa ualet.</p>
   <p>Tertia.</p>
   <p>Quod semel imperfectum est amplius imperfici non potest, hoc est, ubi
      fit partialis imperfectio non admittitur, deinde totalis, et contra. Possunt autem
      duae partiales imperfectiones in eadem nota maiore accidere, ut
      [Od,Svcd,Bv,Sv,Bv] Item [O,Sv,Lv,Sv]</p>
   <p>Quarta</p>
   <p>Pausa non imperficitur sed imperficit. Ita etiam similis ante similem
      non potest imperfici, ut</p>
   <p>[Faber, Ad musicam practicam introductio, f.V2r,1] </p>
   <p>sed imperfectio transfertur ad ultimam.</p>
   <p>Quinta.</p>
   <p>Minor inter duas maiores posita, praecedentem et non sequentem
      imperficit, ut</p>
   <p>[Faber, Ad musicam practicam introductio, f.V2r,2]</p>
   <p>nisi punctus interpositus contrarium doceat, ut [Bv,pt,Sv,Bv] uel
      [Bv,pt,Sv,Bv]</p>
   <p>Sexta.</p>
   <p>Duae partes propinquae alicuius figurae simul positae, nisi punctualis
      diuisio impediat, non imperficiunt, sed duae remotae, uel una propinqua, ut</p>
   <p>[Faber, Ad musicam practicam introductio, f.V2r,3]</p>
   <p>Septima.</p>
   <p>Duae aut tres minores notulae propinquae duabus maioribus interpositae
      absque diuisionis puncto, nullam imperficiunt, ut</p>
   <p>[Faber, Ad musicam practicam introductio, f.V2r,4]</p>
   <p>Sequitur exemplum.</p>
   <p>[Faber, Ad musicam practicam introductio, f.V2v; text: TENOR. DISCANTVS.
      BASSVS]</p>
   <p>Regulae speciales.</p>
   <p>Prima.</p>
   <p>In modo maiore perfecto maxima imperficitur à longa, longa à breui,
      breuis autem à semibreui, quia ibi concurrunt, ut supra dictum est, modi perfecti
      maior et
      minor, atque tempus perfectum.</p>
   <p>Secunda.</p>
   <p>In modo maiore imperfecto breuis imperficitur à semibreui, quia simul
      tempus perfectum compraehendit propter numerum ternarium semicirculo additum.</p>
   <p>Tertia.</p>
   <p>In modo minore perfecto longa imperficitur à breui.</p>
   <p>Quarta.</p>
   <p>In tempore perfecto breuis imperficitur à semibreui.</p>
   <p>Quinta.</p>
   <p>In prolatione maiore temporis perfecti, breuis à semibreui
      imperficitur, et semibreuis à minima, quia punctus in signo temporis perfecti ponitur.
      In
      prolatione uerò maiore temporis imperfecti, tantum semibreuis à minima imperficitur,
      propter
      punctum in semicirculo positum. Hae regulae de imperfectione totali traduntur, et
      de his
      figuris, quae essentialem habent in se perfectionem, hoc est, quae praecise mensurantur
      tribus minoribus sed propinquis. Admittunt quoque eadem figurae partielem
      imperfectionem, quando illis minores notae non propinquae adduntur. Hoc autem obseruabis
      diligeneter et alias figuras, quarum nulla iam facta est mentio, tantum in ijsdem
      signis
      posse imperfici partialiter, ac eas modò, quae propter minores figuras ternario mensuratas
      perfectionem habent accidentalem, quia non possunt in tres minores propinquas resolui.</p>
   <p>Exemplum.</p>
   <p>[Faber, Ad musicam practicam introductio, f.V3v; text: DISCANTVS.
      ALTVS.] </p>
   <p>[Faber, Ad musicam practicam introductio, f.V4r; text: ALTVS. BASSVS.] </p>
   <p>DE COLORE.</p>
   <p>Quia hic coloris mentio facta est, paucula de eo adhuc dicenda erunt,
      quo huius artis studiosi hac quoque in parte, quid usu receptum sit, admoneantur.</p>
   <p>Complectar autem totum hoc negotiom breuibus aliquot regulis atque
      exemplis sequentibus.</p>
   <p>Prima regula.</p>
   <p>Color in notis perfectis tertiam aufert partem in imperfectis quartam.
      Interdum Hemiolam proportionem inducit, quando omnium partium notulae denigrantur,
      sicut in
      ultimo capite docebitur.</p>
   <p>Secunda.</p>
   <p>Quoties in signis perfectis notae quaedam maiores collorantur, et
      minores ad ternarij reductionem pertinentes quoque denigrandae erunt, in quibus tamen
      ualor
      non imminuetur. Quod etiam fit, quando ammouendae alterationis gratia denigratae notulae
      collocantur.</p>
   <p>Sequitur exemplum.</p>
   <p>[Faber, Ad musicam practicam introductio, f.X1r; text: DISCANTVS. ALTVS] </p>
   <p>[Faber, Ad musicam practicam introductio, f.X1v; text: TENOR. BASSVS.] </p>
   <p>[Faber, Ad musicam practicam introductio, f.X2r] </p>
   <p>Tertia.</p>
   <p>In figuris imperfectis, quando in una tantum cantilenae parte omnes
      notae sunt denigratae, communi Musicorum sententia duplam proportionem efficiunt.</p>
   <p>Sequitur exemplum.</p>
   <p>[Faber, Ad musicam practicam introductio, f.X2v; text: TENOR. DISCANTVS.
      BASSVS]</p>
   <p>Quarta.</p>
   <p>Interdum etiam usu uenire solet, quòd tantum dimidia et postrema
      notarum pars coloratur, quando id fit in figuris perfectis prior pars manet perfecta,
      altera
      uerò erit imperfecta. In imperfectis autem figuris in priori parte pristina erit quantitas,
      in posteriori quartam partem, sicut supra dictum est, aufert.</p>
   <p>Exemplum Heynrici Isaci.</p>
   <p>[Faber, Ad musicam practicam introductio, f.X3r; text: DISCANTVS,
      TENOR. ALTVS.] </p>
   <p>CAPVT OCTAVVM</p>
   <p>de alteratione.</p>
   <p>Alteratio est notulae duplicatio in ualore, quando ad ternarij numeri
      perfectionem aliquid deest.</p>
   <p>Quatuor sunt notae alterabiles, Longa Breuis, Semibreuis, Minima, de
      quibus hae traduntur regulae</p>
   <p>Prima.</p>
   <p>Alteratio nusquam est, nisi in gradibus perfectis, tantum ideo inuenta
      ut ternaria ratio constaret. Atque in modo maiore longa alteratur, in minore breuis,
      In
      tempore semibreuis, In prolatione uerò minima.</p>
   <p>Secunda.</p>
   <p>Notam, quae alterari debet inter maiores locari, aut diuisionis puncto
      indicari oportet. Sed his deficientibus scias nullum alterationi locum esse.</p>
   <p>Tertia.</p>
   <p>In secundam semper cadit alteratio, et non in primam, quare et altera
      dicitur, quia duplicatur uel se ipsam bis continet.</p>
   <p>Quarta.</p>
   <p>Quando inter duas imperfectibiles duae locantur alterabiles absque
      puncto diuisionis et colore, secunda perpetuò alteratur. Punctus enim diuisionis,
      color, et
      ternaria perfectio tollunt alterationem.</p>
   <p>Quinta.</p>
   <p>Inter duas figuras perfectas, pausa cum sua notula locata, si primum
      ponitur pausa, tum nota alteratur: sin pausa sequitur notam, alteratio non habet locum,
      quia
      notae alterantur tantum, non pausae.</p>
   <p>Sexta.</p>
   <p>Cum inter duas imperfectibiles tres alterabiles ponuntur absque
      diuisionis puncto, tum nulla earum alteratur, neque maiores imperficiuntur, eò quod
      numerus
      ternarius ubique est perfectus. Quoties autem punctus diuisionis inter primam et secundam
      alterabilem positus fuerit, tunc prima alterabiles maiorem praecedentem imperficit,
      et
      tertia alteratur. Id quoque fit, quando punctum diuisionis plures figuras diuidit
      et tamen
      duas superfluas relinquit.</p>
   <p>Sequitur Exemplum.</p>
   <p>[Faber, Ad musicam practicam introductio, f.X4v; text: TENOR. DISCANTVS.
      BASSVS] </p>
   <p>Aliud exemplum Iosquini.</p>
   <p>[Faber, Ad musicam practicam introductio, f.Y1r; text: TENOR.
      DISCANTVS.] </p>
   <p>[Faber, Ad musicam practicam introductio, f.Y1v,1; text: BASSVS, ALTVS.] </p>
   <p>Aliud exemplum.</p>
   <p>[Faber, Ad musicam practicam introductio, f.Y1v, 2; text: TENOR.]</p>
   <p>[Faber, Ad musicam practicam introductio, f.Y2r; text: DISCANTVS. BASSVS] </p>
   <p>[Faber, Ad musicam practicam introductio, f.Y2v; text: ALTVS] </p>
   <p>CAPVT NONVM</p>
   <p>de proportionibus.</p>
   <p>Proportio est duarum quantitatum ad inuicem facta comparatio. Sed cum
      omnis quantitas ad alteram collata sit ei aequalis aut inaequalis, duplex est proportio:
      Aequalitatis et Inaequalitatis.</p>
   <p>Aequalitatis proportio, est duarum aequalium quantitatum collatio ut 2
      ad 2. De qua hoc loco nihil dicitur, quia respicit cantica eadem signa in omnibus
      uocibus
      habentia, in quibus prorsus nulla accidit differentia.</p>
   <p>Inaequalitatis proportio est, quando duae inaequales quantitates inter
      se conferuntur. Haec fit in cantilenis notarum quantitatem uariantibus, propter diuersa
      signa. Atque duplex est.</p>
   <p>Maioris, et Minoris inaequalitatis.</p>
   <p>Maioris inaequalitatis proportio est numeri maioris ad minorem relatio
      ut 4 ad 2. In qua notularum ac pausarum ualores diminuuntur, secundum ipsius proportionis
      denominationem.</p>
   <p>Minoris inaequalitatis proportio est, quando numerus minor maiori
      comparatur ut 2 ad 4. At hîc figurae augentur iuxta eandem proportionis denominationem.</p>
   <p>Cum autem ex multis proportionum speciebus paucae
      sint usitatae, non omnes sed eas tantum, quarum hoc nostro soeculo in eruditorum
      Symphonistarum cantilenis aliquis existit usus, indicare libet. Reliquas uerò diuisiones
      et
      definitiones proportionum exactè scire desiderans, alios consulat qui copiosius eam
      rem
      tractarunt. Sunt autem maioris inaequalitatis proportiones in usu ex genere multiplici,
      dupla, tripla, quadrupla. Ex genere superparticulari sesquialtera et sesquitertia.
      De
      reliquis tribus proportionum generibus, quia usus earum in cantilenis non facilè potest
      ostendi, nihil hoc loco dicemus.</p>
   <p>Regulae de proporionibus.</p>
   <p>1. Omnis proportio per signa aut proportionem contrariam destruitur,
      ut interpositio subduplae tollit duplam, et sic de alijs.</p>
   <p>2. Proportio non tantum pausas, sed etiam notas respicit.</p>
   <p>3. Alteratio et imperfectio ijs tantum insunt proportionibus, quae in
      gradibus perfectis fiunt.</p>
   <p>DE DVPLA PROPORTIONE.</p>
   <p>Dupla est quoties in cantu figurarum ualor duplo minuitur, ita ut duae
      eiusdem speciei figurae unius ualori respondeant. Cognoscitur autem quando maior numerus
      minorem bis continet, ut 2/1 4/2 6/3 8/4 et caetera.</p>
   <p>Exemplum.</p>
   <p>[Faber, Ad musicam practicam introductio, f.Y4r, text: TENOR.
      DISCANTVS.] </p>
   <p>[Faber, Ad musicam practicam introductio, f.Y4v; text: BASSVS. ALTVS.] </p>
   <p>TRIPLA PROPORTIO.</p>
   <p>Est, quae figurarum ualorem triplo minuit. Nam tres breues pro una
      breui ponuntur. Item tres semibreues uni semibreui respondent, quod in alijs quoque
      figuris
      accidit. Fit autem quoties cantui praefiguntur duo numeri, quorum maior continet minorem
      ter, ut 3/1 6/2 9/3. Obseruabis autem hanc proportionem quoque significari, quando
      numerus
      ternarius circulo aut semicirculo fuerit additus, tametsi malim unitatem ternario
      suppositam, quia nulla potest esse proportio, nisi duo conferantur numeri.</p>
   <p>Sequitur exemplum.</p>
   <p>[Faber, Ad musicam practicam introductio, f.Z1v,1; text: TENOR. DISCANTVS.
      BASSVS] </p>
   <p>Aliud exemplum.</p>
   <p>[Faber, Ad musicam practicam introductio, f.Z1v,2; text: TENOR.]</p>
   <p>[Faber, Ad musicam practicam introductio, f.Z2r; text: DISCANTVS. BASSVS.] </p>
   <p>[Faber, Ad musicam practicam introductio, f.Z2v,1; text: ALTVS] </p>
   <p>QVADRVPLA.</p>
   <p>Est quando figurarum ualor quadruplo minuitur. Fit autem in cantu, cum
      superior numerus inferiorem quater compraehendit ut 4/1 8/2 12/3 16/4 et caetera.</p>
   <p>Exemplum.</p>
   <p>[Faber, Ad musicam practicam introductio, f.Z2r,2]</p>
   <p>[Faber, Ad musicam practicam introductio, f.Z3r; text: DISCANTVS,
      BASSVS.]</p>
   <p>SESQVIALTERA</p>
   <p>Est, in qua tres notae contra duas sibi specie similes proferuntur.
      Cognoscitur autem quoties numerus maior minorem semel continet, atque insuper alteram, hoc est, dimidiam eius partem, ut 3/2 6/4 9/6 12/8 et caetera.</p>
   <p>Exemplum.</p>
   <p>[Faber, Ad musicam practicam introductio, f.Z3v; text: TENOR.
      DISCANTVS.] </p>
   <p>[Faber, Ad musicam practicam introductio, f.Z4r; text: BASSVS.]</p>
   <p>SESQVITERTIA.</p>
   <p>Est, cum quatuor notae aequiualent tribus sibi consimilibus: Fitqué
      quando maior numerus minorem in se, et tertiam eius partem concludit, ut 4/3 8/6 12/9
      et
      caetera.</p>
   <p>Sequitur exemplum.</p>
   <p>[Faber, Ad musicam practicam introductio, f.Z4v; text: TENOR. DISCANTVS.
      BASSVS.] </p>
   <p>HEMIOLA</p>
   <p>Annumerant etiam Hemiolam proportionibus, quae ut nomen refert nihil
      aliud est ac sesquialtera. Quidam autem uolunt Hemiolam proportionem significari cum
      notae
      denigratae aequaliter in omnibus cantilenae partibus procedunt, sicut passim in exemplis
      authorum uidere licet. Atque canuntur hic tres quoque notae contra duas sicut in
      sesquialtera, à qua tantum colore differt. Huc etiam commodè referri puto, quando
      breuis et
      semibreuis coloratae coniunguntur et semibreuis minimae ualorem habet, ut [B,S] pro
      [Sv,pt,Svcd]. Item quando ternarius numerus denigratis quibusdam notis subijcitur.</p>
   <p>Sequitur exemplum.</p>
   <p>[Faber, Ad musicam practicam introductio, f.a1v; text: TENOR. DISCANTVS.
      BASSVS] </p>
   <p>[Faber, Ad musicam practicam introductio, f.a2r; text: ALTVS.] </p>
   <p>Huc usque recensui proportiones maioris inaequalitatis, quae sunt
      usitatissimae, caeteras quidem lubens omitto, quia nullum in canendo habent usum.
      Restant
      autem adhuc proportiones minoris inaequalitatis, in quibus inferior numerus semper
      superiorem quantitate superat. Atque proportionum superiorum nomina retinent, nisi
      quò
      praepositio sub praeponitur, ut 1/2 subdupla 1/3 subtripla et caetera. Scias autem
      in his
      toties notulas et pausas in se multiplicari, quoties superior numerus ab inferiori
      continetur, ut in subdupla onmes figurae duplicantur, in subtripla, triplicantur et
      caetera.
      Quod ex sequenti exemplo facilimê patebit.</p>
   <p>[Faber, Ad musicam practicam introductio, f.a2v; text: TENOR. Primo
      per 2/3 Secundo per 1/2 Tertio per 1/3 Quarto per 1/4, DISCANTVS.]</p>
   <p>[Faber, Ad musicam practicam introductio, f.a3r; text: BASSVS. ALTVS.] </p>
   <p>Habes hic candide Lector, Musicae Practicae precepta usitatissima, bona
      fide à me collecta, exemplisque illustrata. Quae si diligenter memorie mandatieris
      ac
      repetiueris, nihil dubito, quin alios Musicos libellos tuo Marte sis intellecturus.
      Deinde
      etiam exemplorum copia tibi proderit, quò et alias eruditas Musicorum cantilenas facilimê
      iuxta hanc normam praescriptam canere possis. Tuum itaque erit hanc nostram operam,
      tuis ut
      inseruiretur studijs susceptam, boni consulere.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>HUCBALDI MONACHI ELNONENSIS QUAEDAM E MUSICA ENCHIRIADE INEDITA</p>
   <p>DE ORGANO</p>
   <p>Dictis autem, prout potuimus, his quibus ostendendum erat, qualiter
      unusquisque in tetracordo sonus propria conditione distet ab altero, eorumque concordi
      quodam modo dissimulatione quatuor tonorum vel modorum forme genus diversum prodeant;
      adhuc
      de diatessaron symphonia quomodo melos diaphonia nascatur, videamus quam usitato vocabulo
      organum nuncupamus. Etenim lege melos istud adhuc commeat, quod in quartis locis ducentem
      se
      cantum organum comitatur, hoc modo:</p>
   <p>[CSII:74; text: Quartis ad invicem locis hi et hi soni disjuncti
      constituant.] </p>
   <p>Deinceps, qualiter novissima simphonia, quam diatessaron dicunt, sese
      habeat, prosequamur. Simphonia diapason sicut major ceteris, ita pre ceteris obtinet
      ut et
      in unum, sed consequenter dicendi consonantiam faciat; diapente non in unum, sed
      consequenter; diatassaron non consequenter, sed in unum. Hac collatione quotquot voces
      junxeris sive humanas seu alias quaslibet, ut pote si presentis descriptionis binas
      voces
      aut ambas aut alteram per diapason duplicaveris, vel per diapason senties hujus distantie
      voces suaviter ad invicem consonare; ex hac symphonia nascitur ea nobilis cantilena
      quam
      diaphoniam vocitamus, id est organum melos.</p>
   <p>Dicta autem diaphonia quod non uniformi canore constet, sed concentu
      suaviter dissono in unum dulciter modulamen coeat. Bina vero lege melos istud hinc
      meat: una
      quod in quartis locis cantum comitatur organum; alterum autem jus habet quo hec quartane
      consolationis lex suos limites habet. Nam usque ad illum sonum pertingit qui, in quolibet
      modo, sub sono finali fuerit subsecundus quem cujusque modi sonus finalis habuerit
      subsecundum. In hoc enim sono stat organum, nec inferius descendere licitum est. A
      quo sono
      incipit in levatione particule; semper in eo substitit in depositione, et inferius
      organum
      progredi prohibetur.</p>
   <p>Ad ostendendum vero planius quod dicitur, conemur hoc diaphonie melos,
      et alia descriptione imaginari, ut dicta rationis oculis quodammodo subjiciantur.</p>
   <p>Utique positis latere sonorum signis ex singulis procedant sue veluti
      corde, quibus cordis inserantur puncti et jacentes virgule que pure cantionis modos
      exprimant. Hos rursus punctos seu virgulas alii puncti coloris dissimilis comitentur
      pro
      ratione organi suis locis inserti, ita ut quemadmodum collatis ad invicem sonis diversis
      diaphonia resonat, sic in hac dispositiuncula puncti punctis respondeant. Sane
      punctos ac virgulas ad distinctionem ponimus sonorum brevium ac longarum, quamvis
      hujus
      generis melos tam grave, ut dictum est, esse oporteat, tamque morosum, ut rhitmica
      ratio vix
      in eo servari queat. Sit utique descriptio talis.</p>
   <p>In hac exempli descriptione sonus quem corda penultima habet [signum]
      finalis ponitur, et rector modi unam cordam sub ea habens a sono [signum] ductam in
      qua
      organum subsistit; et ideo antepenultime que a sono procedit [signum], legitimum organi
      responsum deest. Etenim si quartus sub se sonus organum ei respondeat, transgresso
      naturali
      termino absonum fiet. Et hoc est lex organi naturalis a qua, ubi deviatur,non regulare
      organum fit. Quamvis in superioribus exemplorum descriptiunculis figure quidem in
      initio
      versus illi sono qui finalis et rector extat in modo, sonus respondeat desubquartus.</p>
   <p>Et ut eadem lex organi per omnes modos clareat, hanc eamdem neumam
      secunda transpositione tono faciamus altiorem, ut modus Frigius transmutetur ex Dorio,
      ita.</p>
   <p>In hoc modo finalis et rector extat sonus [signum], subsecundum a se
      habens [signum]. Ab hoc sono organum jus est incipere et in illum usque pervenire.
      Faciamus
      etiam tertia transpositione modum Lidium hoc modo. Fiat et quarta transpositio in
      quartum
      modum; itaque canentes modos singulos eamdem rationem reperimus in singulis.</p>
   <p>Et cum de diaphonia vel organo aliquantulo loqui ceptum est, et in
      ecclesiasticis canticis honestissime assumitur, adhuc de ejus nature ratione latius
      exploretur.</p>
   <p>Organo duo accidunt, id est locus cum spatio. Loca autem organi sunt
      tria: organum medium; organum superius; organum inferius. Unaqueque particula organo
      habilis, sive medium [M supra lin.], sive superius [S supra lin.], vel inferius [I
      supra
      lin.] habet; particule autem sue cantationis cola [signum supra lin.] et comma [signum
      supra
      lin.], que sunt distinctiones majores [[Psi] supra lin.] et minores [signum supra
      lin.],
      quibus ita cantio intexitur, ut oratio membris [[Psi] supra lin.] ac colis [[Psi]
      supra
      lin.]. Majores [[Psi] supra lin.] in quovis tono deponuntur in sonum suum terminalem,
      quod
      scilicet canticum regit, et cantus in eum finitur. At minores [signum supra lin.]
      non
      terminalem desinunt, sed in alios quoslibet seu supra illum, sive subter illum. Finales
      autem particularium soni, secundum loca sua, loca dant organo, ipsorum que vim maxime
      sequuntur. Etenim terminalis [[Upsilon] supra lin.] et unus ex inferiore ipsius latere,
      unusque ex superiore medium [M supra lin.] organum ponunt. Terni vero et terni ex
      horum
      trium lateribus superius [S supra lin.] et inferius [I supra lin.] organum faciunt.
      Hoc
      autem ita fit.</p>
   <p>Particula verbi vel in terminalem deponitur, vel in alterum e duobus ex
      latere sibi coherentibus medium ibi moratur organum.</p>
   <p>At ubi non in horum aliquem deponitur, nec sequens quoque particula aut
      saltim tertia ab his vel incipit, vel in eos desinit, sed potius supra terminum tertium
      [III
      supra lin.] aut quartum [IIII supra lin.], seu quintum [V supra lin.], tunc utique,
      dum hi
      terni moduli superi [S supra lin.] organo deputentur, medio hic uti non licet.</p>
   <p>Similiter sub infra terminalem [[Upsilon] supra lin.] in tertio [III
      supra lin.], quarto [IIII supra lin.] aut quinto [V supra lin.], positio consistit,
      inferius
      organum erit. Sic plane finales particularium soni organo dominantur et precipue is
      qui toni
      illius terminalis et rector est. Antequam particula ejus locum transcendat, profecto
      organum
      legitimum silet. Si non ultra quam ad secundum supra tertium pertingit, ibi similiter
      responso organi caret. Ubi vero trium spatiorum fuerit a terminali suo, ibi primus,
      qui terminali proximus sub est, quarta collatione organum dicitur.</p>
   <p>Similiter sursum vel deorsum flectendo quatuor a terminali fuerit
      spatiorum, tunc aut alter ex predictis aut utrique organum faciunt; et terminus scilicet
      ei
      subherens. Porro ubi quinque aut sex spatia a terminali habuerint, quotis sonis in
      eadem
      particula ultra eum qui quartus est a terminali disceditur, totis sonis a terminali
      organum
      comitando sequitur.</p>
   <p>Phtongus vel modulus qui terminali subjungitur, ut in arsi, organi
      initium est, sic in thesi finis, ratum organum suo limite cohibet. Non potest, ut
      jam dictum
      est, ab inferiori quolibet sono organum in elevando incipere, nec in descendendo inferiorem
      deponi, quamquam in quovis toni genere proximo terminali subjacet, excepto cum positio
      particule in tertio vel quarto, vel quinto subterminali constisterit, quod inferioris
      est
      organi. Hec prorsus est lex organi naturalis a qua, ubi deviatur, non regulare sit
      organum,
      sed abusivum. Auditu quoque, nisi usus perversior sensum hebetaverit, organum magis
      vel
      minus rectum discernitur, quia naturaliter magis delectat, quod magis naturali armonia
      coadunatum est. Et, ut evidentius clareat, per tonos quatuor annotentur terna organi
      loca
      quatuor sonorum dispositiunculis:</p>
   <p>[CSII:76; text: In tono primo et secundo, In tono tertio et quarto, In
      tono quinto et sexto, In tono septimo et octavo, superius, medius, inferius, terminalis]</p>
   <p>Media autem sonorum series per singulos quatuor ordines medio [M supra
      lin.] presidet organo; superior [S supra lin.] superiori; infimus inferiori [I supra
      lin.].
      Describantur ad modum supradictum singulorum que nunc dicta sunt exempla, et ubi medium
      [M
      supra lin.], ubi superius [S supra lin.], inferiusve organum prefixis his litteris
      designetur M. S. I. Similiter ceterorum exemplis sue que et superius littere
      presignantur, ut exempli locum prenotati monstrant caracteres. Exempli ratio canendo
      exploretur:</p>
   <p>[CSII:77] </p>
   <p>Ergo in presenti descriptione cernere est signo hujus caracteris M
      medium organum designari, et aut terminalem ibi esse sonum et distinctionem commaticam
      quod
      nota ista protendit [Upsilon], aut alterum ex terminali [[Upsilon] supra lin.] adjunctis,
      hacque figura [signum] colon, id est minus membrum monstrari. Item uno spatio non
      amplius
      infra terminalem sonum organum descendere, et, ne inferius demittatur, signum istud
      X
      obstare.</p>
   <p>Ibi quoque id est soni qui videlicet terminali subcoherent, qualiter tertiis sonis supra terminalem primi organum respondeant, *
      asterisco ostendi. Denique tibi nota terminales sonos qui utrique in hoc exemplo,
      quod
      premissum est, antequam toni mutatio fiat, soni tetrardi existunt [signum].</p>
   <p>Post mutationem vero que presenti melo contingit sonari archi [signum].
      His inspectis videbis non plus uno sono medium organum subter terminalem; superius
      et
      inferius subtus finales suos trite posse deponi ubique rati organi initium constare
      et
      terminum. Rursus id organum, quod superius dicitur, quodque hac figura S demonstratur,
      ut
      superiori incedat loco, nec particule ejus deponantur aut in terminalem aut in alterum
      a
      latere sibi coherentibus qui medii organi loca sunt potius in tertio, quarto, quinto,
      supra
      terminalem, his notis ostenditur III, IIII, V.</p>
   <p>At inferius organum quod dicitur quodque in littera insinuat, ut
      inferiori loco incidat quam medium, nec ibi quoque membra vel particule deponantur
      aut in
      terminalem aut in alterum a latere sibi coherentibus, sed potius in tertio III, aut
      quarto
      IIII, seu quinto V, infra terminalem figure iste. Item ubi tribus sonorum spatiis
      tantum
      transcenditur [Gamma], ubi quaternis A, ubi quinis E, vel amplius I; he littere in
      signo
      sunt: [Gamma], A, E, I.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>JOANNIS DYGONI PROPORTIONES PRACTICABILES SECUNDUM GAFFURIUM</p>
   <p>[f. 1r in marg.] De Genere multiplici et eius speciebus.</p>
   <p>Multiplex genus est quum maior numerus comparatus et superpositus
      minori comprehendit ipsum intra se pluries precise. ut bis vel ter vel quater et deinceps
      quia si bis maior continet minorem dicitur proportio dupla ut .ii. ad .i. et .iiii.
      ad .ii.
      et .vi. ad .iii. hec enim prima species est multiplicis generis. in qua maior notularum
      numerus aequivalet minori. ita ut unaqueque notula maioris dimidia sui
      quantitate minuatur: figuratur enim in cantibus hoc modo 2 ad 1. 4 ad 2. 6 ad 3. quod
      presentis concentus descriptione notatur.</p>
   <p>[Dygon, Proportiones, 70,1; text: Tenor, Discantus, 2 1, per minimam,
      4. 2, per semibreuem.] [DYGONPRO 01GF]</p>
   <p>[Dygon, Proportiones, 70,2; text: 2. 1, 4 2] [DYGONPRO
      02GF]</p>
   <p>Hoc vero et semper memorie mandandum est ut due [vM,vM] ad unam [vM]
      et due [vS,vS] [vS,vS] ad unam semibrevem. Et si volueris due breves ad unam brevem.
      set
      raro aut nunquam per [vB] esse videtur. Sic igitur hanc proportionem componere queas.
      ut
      superius notatur.</p>
   <p>[f. 1v in marg.] Secunda species.</p>
   <p>Tripla proportio est quum maior numerus continet minorem in se ter
      precise. ut .3. ad 1. 6 ad 2. 9 ad 3. in hac proportione tres notule equivalent uni
      sibi
      ipsis nomine et quantitate consimili. et hoc modo figuratur. 3.1.6.2. et ut hic declarat
      concentus.</p>
   <p>[Dygon, Proportiones, 72,1; text: Tenor, Discantus, primum exemplar
      per minimam, 3 1, 9 3, 6 2] [DYGONPRO 03GF]</p>
   <p>[Dygon, Proportiones, 72,2; text: Tenor, Discantus, Secundum per
      semibreuem., 3 1, 6 2, 9 3] [DYGONPRO 04GF]</p>
   <p>Quadrupla proportio fit cum maior numerus continet in se minorem
      quater precise. ut 4 ad 1. 8 ad 2. et 12 ad 3. et tercia multiplicis generis est.
      in hac
      etiam proportione quatuor semibreves uni semibrevi in quantitate et mensura
      comparantur et equivalent. ita ut singula queque ipsarum quatuor minuatur de tribus
      quartis
      partibus sui quantitativi valoris. ut hic notatur.</p>
   <p>[Dygon, Proportiones, 74,1; text: Tenor, Discantus, 4. 1, 8. 2, 12.
      3] [DYGONPRO 05GF]</p>
   <p>[f. 2r in marg.] Quintupla proportio fit cum maior numerus continet
      in se minorem quinquies ut quinarius ad unitatem. et hoc pacto figuris figuratur ut
      5 ad .1.
      10 ad 2. et 15 ad 3. et semper per semibrevem. ut presens declarat concentus.</p>
   <p>[Dygon, Proportiones, 74,2; text: Discantus, Tenor, 5 1.]
      [DYGONPRO 06GF]</p>
   <p>Sextupla proportio quinta multiplicis generis species est cum maior
      numerus comprehendit minorem in se sexies precise et equivalet ei in quantitate et
      temporis
      mensura. ut 6 ad 1. et 12 ad 2. et 18. ad 3. In hac proportione sex semibreves
      uni scilicet semibrevi nomine et quantitate commensurantur. ut in hoc notularum ordine
      notissime disponitur.</p>
   <p>[Dygon, Proportiones, 76,1; text: Discantus, Tenor, 3 2, 6 1, 3 1,
      12. 2] [DYGONPRO 07GF]</p>
   <p>Huic vero proportioni sextuple due, ut vides, inductiones sunt. prima
      sesqualtera. secunda tripla. quibus facile et vere hanc proportionem sextuplam mensurare
      queas. Multi vero et, ut dicam, indocti proportionem triplam pro sextupla componunt.
      sex
      enim minimas ad unam semibrevem imponunt. quod est tripla. Si sex minimas ad unam
      minimam.
      aut sex semibreves ad unam semibrevem componerent tunc proportionem sextuplam viderent.
      Set
      hec proportio sextupla ob celeritate nec facile digitis nec labiis per minimam exprimi
      potest. Semper igitur sextuplam, ut hic proponitur. per semibrevem componere solemus.</p>
   <p>Septupla proportio fit cum maior numerus continet minorem septies precise
      equivalens ipsi in quantitate et mensura. ut 7 ad 1 et 14 ad 2. septem semibreves
      uni
      semibrevi commensuratur. ut hic patet.</p>
   <p>[Dygon, Proportiones, 78,1; text: Discantus, Tenor, 7 1, 14. 2]
      [DYGONPRO 08GF]</p>
   <p>[f. 2v in marg.] Octupla proportio fit cum maior numerus comprehendit
      minorem octies in se precise equivalens ei in potencia et mensura et septima speties
      multiplicis generis est. Hec proportio octo semibreves uni scilicet semibrevi equifacit.
      ut
      in hoc notularum ordine demonstratur. et hoc modo figuratur. ut 8 ad 1 et 16 ad 2
      et 24 ad
      3.</p>
   <p>[Dygon, Proportiones, 78,2; text: Discantus, Tenor, 8 1, 16. 2]
      [DYGONPRO 09GF]</p>
   <p>Satis tractatum de genere multiplici.</p>
   <p>DE genere superparticulari et eius speciebus.</p>
   <p>Superparticulare genus quod secundum est maioris inequalitatis
      dicitur quum maior sequentium notularum numerus ad minorem precedentium quem semel
      tantum
      cum aliquota ipsius parte comprehendit noscitur esse comparatus. equivalens ei in
      potentia
      et temporis mensura. Pars aliquota est que aliquotiens sumpta reddit suum totum precise.
      ut
      media que bis sumpta suum integre numerum implet. et tercia ter sumpta. et quarta
      quater et
      deinceps.</p>
   <p>Sunt huius generis species infinite prima est sesqualtera. secunda
      sesquitercia. tercia sesquiquarta. et deinceps. Quarum ordinem ac processum concipies
      cum
      unumquemque numerum minori sibi contiguo et proximiori duxeris comparandum. Ut ternarium
      binario et erit sesqualtera. quaternarium ternario eritque sesquitertia. quinarium
      quaternario sesquiquarta. senarium quinario sesquiquinta. et relique eodem modo.</p>
   <p>Sesqualtera proportio fit cum maior numerus continet minorem semel
      tantum et insuper dimidiam ipsius partem equivalens ei in quantitate et mensura. ut
      3. ad 2.
      et 6 ad 4. et 9 ad 6. In hac proportione tres minime ad duas minimas commensurantur.
      Item 3
      semibreves ad duas semibreves simili modo ut hoc percipere facile possis concentu.</p>
   <p>[Dygon, Proportiones, 80,1; text: Discantus, Tenor, 3 2, 6 4, 9 6]
      [DYGONPRO 10GF]</p>
   <p>[f. 3r in marg.] Sesquitercia proportio fit cum maior numerus continet minorem
      semel et insuper ipsius terciam partem. ut 4 ad 3. et 8 ad 6. et 12 ad 9. In hac autem
      proportione quatuor minime ad tres minimas commensurantur. ut hic probat concentus.</p>
   <p>[Dygon, Proportiones, 82,1; text: Discantus, Tenor, 4 3, 8 6]
      [DYGONPRO 11GF]</p>
   <p>Sesquiquarta proportio fit cum maior numerus continet minorem semel
      et insuper eius quartam partem. ut 5 ad 4. et 10 ad 8. et in hac proportione quinque
      minime
      ad quatuor minimas commensurantur. ut in notulis hic notatur.</p>
   <p>[Dygon, Proportiones, 82,2; text: Discantus, Tenor, 5 4, 10. 8]
      [DYGONPRO 12GF]</p>
   <p>Hic quinque semibreves ad quatuor eis consimiles commensurantur. et per genus
      multiplicem.</p>
   <p>[Dygon, Proportiones, 84,1; text: Discantus, Tenor, 5 1, 4 1]
      [DYGONPRO 13GF]</p>
   <p>[f. 3v in marg.] Sesquiquinta proportio fit cum maior numerus
      comprehendit minorem semel et insuper eius minoris quintam partem equivalens ei in
      potentia
      et mensura. ut 6. ad 5. et 12 ad 10. et 18 ad 15. et in hac proportione sex quidem
      minime ad
      quinque minimas commensurantur sive sex semibreves ad 5 semibreves per sextuplam et
      quintuplam. ut hic inferius in notularum ordine monstratur.</p>
   <p>[Dygon, Proportiones, 84,2; text: Discantus, Tenor, 6 5, .12. 10]
      [DYGONPRO 14GF]</p>
   <p>Hic per sextuplam et quintuplam ut superius in canone dicitur. et Sesquiquinta
      proportio est.</p>
   <p>[Dygon, Proportiones, 86,1; text: Discantus, Tenor, 6 1, 5 1]
      [DYGONPRO 15GF]</p>
   <p>Sesquisexta proportio fit cum maior sequentium notularum numerus
      minori precedentium comparatus comprehendit ipsum semel et insuper sextam eius partem
      atque
      equatur ipsi in temporis mensura. ut 7 ad 6. et 14 ad 12. et 21 ad 18. Septem enim
      notule
      equivalent sex sibi consimilibus in hac proportione. ita ut unaqueque ipsarum septem
      minuitur de septima proprie quantitatis parte. In cantilenis quidem describitur hoc
      modo.</p>
   <p>[Dygon, Proportiones, 86,2; text: Discantus, Tenor, 7 6, 14. 12]
      [DYGONPRO 16GF]</p>
   <p>[f. 4r in marg.] Et hanc proportionem sesquisextam per genus multiplicem hoc
      est per proportionem septuplam ad sextuplam canere quimus, si quis septuplam recte
      canere
      possit, ut evidentius hic concentus declarat.</p>
   <p>[Dygon, Proportiones, 88,1; text: Discantus, Tenor, 7 1, 3 2, 6 1]
      [DYGONPRO 17GF]</p>
   <p>Sesquiseptima proportio fit cum maior sequentium notularum numerus
      minori precedentium comparatus continet eum semel et insuper eius septimam partem
      equivalens
      ipsi in potencia et mensura. ut 8 ad 7. et 16 ad 14. et 24 ad 21. ut hic notatur.</p>
   <p>[Dygon, Proportiones, 88,2; text: Discantus, Tenor, 8 7] [DYGONPRO
      18GF]</p>
   <p>Per has duas proportiones octuplam et septuplam hec proportio
      sesquiseptima cantetur. prima enim pars proportionem octuplam canit. Secunda septuplam. Sic inter has duas partes hic consequentes Sesquiseptima continetur.</p>
   <p>[Dygon, Proportiones, 90,1; text: Discantus, Tenor, 8 1, 7 1]
      [DYGONPRO 19GF]</p>
   <p>[f. 4v in marg.] Sesquioctava proportio fit cum maior numerus
      comprehendit minorem semel et insuper octavam eius partem. ut 9 ad 8. et 18 ad 16.
      et 27 ad
      24. In hac proportione novem minime ad minimas octo sive novem semibreves ad 8 semibreves
      commensurantur. ut hoc notularum ordine perspicere queas.</p>
   <p>[Dygon, Proportiones, 90,2; text: Discantus, Tenor, 9 8] [DYGONPRO
      20GF]</p>
   <p>Hanc vero proportionem sesquioctavam per has duas proportiones
      quadruplamsesqualteram et quadruplam facilius, si diligentissime advertas, intelligere
      et
      canere possis. Prima enim pars in proportione quadruplasesqualtera, ut in cantilenis
      hic
      subpositis manifestissime notatur, habet novem semibreves ad duas semibreves. Secunda
      autem
      in quadrupla habet octo semibreves ad duas. Sic novem semibreves ad octo semibreves
      commensures velim. tum percipies quomodo hec proportio sesquioctava cantetur.</p>
   <p>[Dygon, Proportiones, 92,1; text: Discantus, Tenor, 3 2, 9 2, 4 1]
      [DYGONPRO 21GF]</p>
   <p>[f. 5r in marg.] De genere superparcienti.</p>
   <p>Superpartiens genus quod tertium est maioris inequalitatis fit cum
      maior sequentium notularum numerus ad minorem precedentium relatus continet ipsum
      in se
      semel tantum et insuper unam ipsius minoris aliquantam partem ductam ex
      pluribus aliquotis. et ipse maior minori coequatur in potentia et temporis mensura.</p>
   <p>Huius autem superpartientis generis infinite sunt species. Prima enim
      est Superbipartiens. Secunda supertripartiens. Tertia Superquatripartiens. Quarta
      Superquincupartiens. Quinta Supersexcupartiens. et sic ad infinita est processus.
      Prima
      species superbipartiens unum claudat inter terminos numerum. Secunda supertripartiens
      duos
      monstrat numeros inter terminos contineri. Tertia superquatripartiens tres numeros
      propriis
      intercipit terminis. Quarta superquincupartiens cuius termini quatuor intercipiunt
      numeros
      huiusmodi et relique in simpliciori et naturali numerorum dispositione procedunt.</p>
   <p>Superbipartienstercias proportio fit quum maior sequentium notularum
      numerus ad minorem relatus continet eum semel et insuper unam aliquantam ipsius minoris
      partem ex duabus tertiis partibus factam et equivalet ipsi minori. ut v ad iii. et
      10 ad 6.
      et 15 ad 9. In hac enim proportione quinque notule, sive minime sive semibreves sint,
      equivalent et commensurantur tribus sibi consimilibus. ut hoc probatur concentu.</p>
   <p>[Dygon, Proportiones, 94,1; text: Discantus, Tenor, 5 3, 10 6]
      [DYGONPRO 22GF]</p>
   <p>Item hec quidem proportio Superbipartienstercias potest intelligi per has duas
      partes triplam quintuplamque canentes. ut quinarius ad ternarium numerum. ut hic.</p>
   <p>[Dygon, Proportiones, 96,1; text: Discantus, Tenor, 3 1, 5 1]
      [DYGONPRO 23GF]</p>
   <p>[f. 5v in marg.] Superbiparciensquintas proportio fit cum maior
      numerus comprehendit minorem semel et insuper duas ipsius minoris quintas partes.
      ut 7 ad 5.
      et 14 ad 10. et 21 ad 15. et septem semibreves equantur quinque sibi consimilibus
      et nomine
      et quantitate. ut hoc concentu facile consideratur.</p>
   <p>[Dygon, Proportiones, 96,2; text: Discantus, Tenor, 7 5] [DYGONPRO
      24GF]</p>
   <p>Superbipartiensseptimas proportio fit cum maior numerus continet
      minorem in se semel et insuper duas ipsius minoris septimas partes. ut 9 ad 7. et
      18 ad 14.
      ut hic.</p>
   <p>[Dygon, Proportiones, 96,3; text: Discantus, Tenor, 9 7, 4 1]
      [DYGONPRO 25GF]</p>
   <p>Supertripartiensquartas proportio fit cum maior numerus comprehendit minorem
      in se semel et insuper tres ipsius minoris quartas partes et equivalet ei in potencia
      et
      mensura. ut 7 ad 4. et 14 ad 8. et 21 ad 12.</p>
   <p>[Dygon, Proportiones, 98,1; text: Discantus, Tenor, 7 4] [DYGONPRO
      26GF]</p>
   <p>Supertripartiensquintas proportio fit quum maior sequentium notularum
      numerus comparatus minori precedentium continet eum semel et insuper tres quintas
      ipsius
      minoris partes equivalens ei in potencia. ut 8 ad 5. et 16 ad 10. et 24 ad 15. et
      8
      semibreves ad 5 semibreves commensurantur. ut hic.</p>
   <p>[Dygon, Proportiones, 98,2; text: Discantus, Tenor, 8 5] [DYGONPRO
      27GF]</p>
   <p>[f. 6r in marg.] Supertripartiensseptimas proportio fit quum maior numerus
      continet minorem semel et insuper tres ipsius minoris septimas partes et equivalet
      ipsi
      minori. ut 10 ad 7 et 20 ad 14. et 30 ad 21.</p>
   <p>[Dygon, Proportiones, 100,1; text: Discantus, Tenor, 10. 7]
      [DYGONPRO 28GF]</p>
   <p>Superquatriparciensquintas proportio fit quum maior numerus
      comprehendit minorem in se semel et insuper quatuor quintas ipsius minoris partes
      et
      equivalet ipsi minori ut 9 ad 5. et 18. ad 10. et 27 ad 15. hec proportio novem semibreves
      ad quinque semibreves commensurat. ut hoc monstratur concentu.</p>
   <p>[Dygon, Proportiones, 100,2; text: Discantus, Tenor, 9 5]
      [DYGONPRO 29GF]</p>
   <p>Hec autem proportio Superquadripartiensquintas per has duas proportiones
      sequentes id est per quadruplamsesqualteram et duplamsesqualteram potest intelligi.
      ut
      presens declarat concentus.</p>
   <p>[Dygon, Proportiones, 102,1; text: Discantus, Tenor, 3 2, 9 2, 5 2]
      [DYGONPRO 30GF]</p>
   <p>[f. 6v in marg.] Superquadripartiensseptimas proportio fit cum maior
      sequentium notularum numerus ad minorem precedentium relatus comprehendit et eum semel
      et
      insuper quatuor septimas ipsius minoris partes. ut 11 ad 7 et 22 ad 14. et 33 ad 21.
      In hac
      proportione undecim notule equivalent septem sibi consimilibus. Ita ut
      unaqueque ipsarum undecim diminuatur de quatuor undenis partibus proprii valoris ut
      presens
      probat concentus.</p>
   <p>[Dygon, Proportiones, 104,1; text: Discantus, Tenor, 11. 7]
      [DYGONPRO 31GF]</p>
   <p>Superquatripartiensnonas proportio fit quum maior numerus
      comprehendit minorem in se semel et insuper quatuor ipsius partes nonas et coequatur
      ei in
      potentia et mensura. ut in notularum ordine et hic in figuris declaratur. ut 13 ad
      9. et 26
      ad 18. et 39 ad 27.</p>
   <p>[Dygon, Proportiones, 104,2; text: Discantus, Tenor, 13 9]
      [DYGONPRO 32GF]</p>
   <p>Superquincupartienssextas proportio fit quum maior numerus comprehendit
      minorem in se semel et insuper unam eius aliquantam partem ex quinque sextis partibus
      ipsius
      minoris. ut hic / 11 ad 6. et 22 ad 12. et 33 ad 18.</p>
   <p>[Dygon, Proportiones, 106,1; text: Discantus, Tenor, 11 6]
      [DYGONPRO 33GF]</p>
   <p>Superquincupartiensseptimas proportio fit cum maior numerus continet
      minorem in se semel et insuper quinque septimas ipsius minoris partes equivalens ei
      in
      potencia et mensura. ut 12 ad 7. et 24 ad 14.</p>
   <p>[Dygon, Proportiones, 106,2; text: Discantus, Tenor, 12.7]
      [DYGONPRO 34GF]</p>
   <p>[f. 7r in marg.] Supersexcupartiensseptimas proportio fit quum maior
      numerus comprehendit minorem in se semel et insuper sex eius minoris septenas partes
      et
      coequatur ei in potencia. ut 13 ad 7 et 26 ad 14.</p>
   <p>[Dygon, Proportiones, 106,3; text: Discantus, Tenor, 13 7]
      [DYGONPRO 35GF]</p>
   <p>Multiplexsuperparticulare genus quod quartum est maioris
      inequalitatis compositum ex duobus primis fit quum maior sequentium notularum numerus
      ad
      minorem precedentium relatus comprehendit eum pluries et insuper unam eius aliquotam
      partem.</p>
   <p>Huius autem generis infinite sunt species diversis gradibus considerande.
      Primus quidem gradus procedit ex prima multiplici singulis superparticularibus secundum
      naturalem earum dispositionem permixta. Ut duplasesqualtera. 5 ad 2. Duplasesquitertia
      7 ad
      3. Duplasesquiquarta 9 ad 4. Duplasesquiquinta. 11 ad 5. et deinceps.</p>
   <p>Secundus gradus concipitur ex secunda multiplici omnium
      superparticularium naturaliter dispositarum susceptibili. ut Triplasesqualtera 7.
      2.
      Triplasesquitercia. 10 ad 3. Triplasesquiquarta 13 ad 4. Triplasesquiquinta. 16 ad
      5. et sic
      deinceps.</p>
   <p>Tertius gradus omnes superparticularis generis habitudines tercie
      multiplici coniungit ut Quadruplasesqualtera. 9 ad 2. Quadruplasesquitercia. 13 ad
      3.
      Quadruplasesquiquarta. 17 ad 4. Quadruplasesquiquinta. 21 ad 5. et deinceps.</p>
   <p>In quarto gradu singule superparticulares quarte multiplici adherent.
      ut Quintuplasesqualtera. 11 ad 2. Quintuplasesquitertia. 16 ad 3. Quintuplasesquiquarta.
      21
      ad 4. Quintuplasesquiquinta. 26 ad 5. et deinceps. Atque ita infiniti sunt huius generis
      gradus. Graduumque species infinite.</p>
   <p>Duplasesqualtera proportio fit quum maior numerus continet minorem
      bis et insuper dimidiam ipsius partem minorem equivalens ei in potentia et temporis
      mensura.
      ut 5 ad 2. et 10 ad 4. et 15 ad 6. In hac proportione quinque semibreves equivalent
      et
      commensurantur duabus semibrevibus. ut hic describitur.</p>
   <p>[Dygon, Proportiones, 108,1; text: Discantus, Tenor, 5 2]
      [DYGONPRO 36GF]</p>
   <p>[f. 7v in marg.] Duplasesquitertia proporcio fit quum maior numerus continet
      minorem bis et insuper terciam ipsius partem equivalens in potentia et mensura. ut
      7 ad 3.
      14 ad 6. 21 ad 9.</p>
   <p>[Dygon, Proportiones, 110,1; text: Discantus, Tenor, 7 3]
      [DYGONPRO 37GF]</p>
   <p>Duplasesquiquarta proportio fit cum maior numerus continet minorem
      bis et insuper quartam ipsius partem equivalens ei in potentia et temporis mensura.
      ut 9 ad
      4. 18 ad 8. In hac proportione Duplasesquiquarta quo pacto in potencia et temporis
      mensura
      novem semibreves equivalere quatuor semibrevibus possint, sive novem minime quatuor
      minimis,
      hic in notularum ordine describitur.</p>
   <p>[Dygon, Proportiones, 110,2; text: Discantus, Tenor, 9 4]
      [DYGONPRO 38GF]</p>
   <p>Duplasesquiquinta proportio fit cum maior numerus comprehendit minorem bis et
      insuper quintam ipsius partem. ut 11 ad 5. et 22 ad 10. et 33 ad 15. Hec autem proportio
      undecim semibreves ad quinque semibreves, vel undecim minime ad quinque minimas sibi
      postulat. ut in cantilenis hic notatur.</p>
   <p>[Dygon, Proportiones, 112,1; text: Discantus, Tenor, 11. 5]
      [DYGONPRO 39GF]</p>
   <p>[f. 8r in marg.] Triplasesqualtera proportio fit cum maior numerus
      comprehendit minorem ter et insuper dimidiam eius partem. ut 7 ad 2. et 14 ad 4. et
      21 ad 6.
      In hac proportione septem semibreves equivalent et commensurantur duabus semibrevibus.
      ita
      ut unaqueque ipsarum septem diminuatur de quinque septenis parcibus sue quantitatis.
      ut hic
      componitur.</p>
   <p>[Dygon, Proportiones, 112,2; text: Discantus, Tenor, 7 2]
      [DYGONPRO 40GF]</p>
   <p>Triplasesquitercia proportio fit cum maior numerus continet minorem ter et
      eius insuper terciam partem. ut 10 ad 3. et 20 ad 6. et 30 ad 9. Hec autem proportio
      decem
      semibreves tribus semibrevibus equat in temporis mensura quo singula queque ipsarum
      decem de
      septem decenis partibus sui valoris detrimentum patiatur. ut presens declarat concentus.</p>
   <p>[Dygon, Proportiones, 114,1; text: Discantus, Tenor, 10. 3]
      [DYGONPRO 41GF]</p>
   <p>Triplasesquiquarta proportio fit cum maior numerus continet minorem
      ter et eius insuper quartam partem. ut 13 ad 4. et 26 ad 8. et 39 ad 12. In hac proportione
      tresdecim semibreves equivalent et commensurantur quatuor semibrevibus. ita ut unaqueque
      ipsarum tresdecim diminuatur de novem terdenis partibus proprie quantitatis. ut in
      his
      proporcionatur cantilenis.</p>
   <p>[Dygon, Proportiones, 114,2; text: Discantus, Tenor, 13.4.]
      [DYGONPRO 42GF]</p>
   <p>[f. 8v in marg.] Quadruplasesqualtera proportio fit cum maior numerus
      comprehendit minorem quater et insuper dimidiam eius partem. ut 9 ad 2. et 18 ad 4.
      et 27 ad
      6. Si hanc proportionem recte commensurare volueris, accipias velim has duas proportiones
      id
      est triplam et sesqualteram pro inductione. ut hic in cantilenis notatur.</p>
   <p>[Dygon, Proportiones, 116,1; text: Discantus, Tenor, 3 1, 3 2, 9 2]
      [DYGONPRO 43GF]</p>
   <p>Quadruplasesquitertia proportio fit quum maior numerus comprehendit
      minorem quater et eius insuper .3. partem. ut 13 ad 3. et 26 ad 6. et 39 ad 9. In
      hac autem
      proportione tresdecim semibreves ad tres semibreves sunt. ut hic describitur.</p>
   <p>[Dygon, Proportiones, 116,2; text: Discantus, Tenor, 13. 3]
      [DYGONPRO 44GF]</p>
   <p>Quadruplasesquiquarta proportio fit cum maior numerus comprehendit minorem
      quater et insuper eius quartam partem. ut 17 ad 4. et 34 ad 8. et 51 ad 12.</p>
   <p>[Dygon, Proportiones, 118,1; text: Discantus, Tenor, 17. 4]
      [DYGONPRO 45GF]</p>
   <p>[f. 9r in marg.] Quintuplasesqualtera proportio fit cum maior numerus
      continet minorem quinquies et insuper dimidiam eius partem. ut .11. ad 2. et 22 ad
      4. et 33
      ad 6.</p>
   <p>[Dygon, Proportiones, 118,2; text: Discantus, Tenor, 11. 2]
      [DYGONPRO 46GF]</p>
   <p>Quintuplasesquitercia proportio fit cum maior numerus comprehendit
      minorem quinquies et eius insuper tertiam partem. ut 16 ad 3. et 32 ad 6. et 48 ad
      9. et sic
      deinceps. Etsi hec quidem proportio in usu non sit, hic tamen in cantilenis ut quisque
      intelligat describitur.</p>
   <p>[Dygon, Proportiones, 118,3; text: Discantus, Tenor, 16. 3]
      [DYGONPRO 47GF]</p>
   <p>Quintuplasesquiquarta proportio fit cum maior numerus continet minorem
      quinquies et eius insuper quartam partem. ut 21 ad 4. et 42 ad 8. et 63 ad 12. In
      hac
      proportione viginti et una semibreves equivalent commensuranturque quatuor semibrevibus
      ita
      ut unaqueque ipsarum unius et viginti diminuatur de decemseptem vigessimis primis
      partibus
      proprie quantitatis. ut patet hic in notularum ordine.</p>
   <p>[Dygon, Proportiones, 120,1; text: Discantus, Tenor, 21. 4]
      [DYGONPRO 48GF]</p>
   <p>[f. 9v in marg.] De genere multiplici superparciente et eius
      speciebus.</p>
   <p>Multiplexsuperpartiens genus quintum maioris inequalitatis est cum
      maior numerus ad minorem relatus continet ipsum pluries cum una eius aliquanta parte
      plures
      aliquotas conducente. Infiniti enim sunt huius generis gradus singulis multiplicibus
      quascunque superparcientes complectentibus procedentes.</p>
   <p>Primus enim gradus fit ex prima multiplici singulis superpartientibus
      connexa ut duplasuperbipartiens. Duplasupertripartiens. Duplasuperquatripartiens.
      et
      deinceps. He enim subalterne species dicuntur. namque in vim generis unaqueque convertitur
      cum duplarum superbipartientium. Alia duplasuperbipartienstertias. ut 8 ad 3. Alia
      duplasuperbipartiensquintas. ut 12 ad 5. Alia duplasuperbipartiensseptimas. ut 16
      ad 7. Alia
      duplasuperbipartiensnonas. ut 20 ad 9. et deinceps. Verum huiusmodi specialissimas
      species
      vocant. Ceteris vero gradibus consimilis considerationis adhibetur
      modus.</p>
   <p>Secundus gradus singulas superpartientes secunde multiplici
      coniungit. cuius subalternus et specialissimus ordo est. Triplasuperbipartienstercias.
      ut
      .11. ad 3. Triplasuperbipartiensquintas. ut 17 ad 5. Triplasuperbiparciensseptimas.
      ut 23 ad
      7.</p>
   <p>Tertius gradus terciam multiplicem singulis superpartientibus
      apponit. Cuius ordo est. Quadruplasuperbipartienstercias ut 14 ad 3.
      Quadruplasuperbipartiensquintas. ut 22 ad 5. Quadruplasuperbipartiensseptimas. ut
      30 ad
      7.</p>
   <p>In quarto gradu singule superpartientes quarte applaudunt multiplici
      hoc ordine. Quintuplasuperbipartienstercias. ut 17 ad 3. Quintuplasuperbipartiensquintas.
      ut
      27 ad 5. Quintuplasuperbipartiensseptimas. ut 37 ad 7.</p>
   <p>Duplasuperbipartienstertias proportio fit cum maior numerus
      comprehendit minorem bis et insuper unam eius aliquantam partem factam ex duabus terciis
      partibus ipsius minoris. ut 8 ad 3. et 16 ad 6 et 24 ad 9. et deinceps. In hac autem
      proportione octo semibreves equivalent et commensurantur tribus semibrevibus. ita
      ut
      unaqueque ipsarum semibrevium octo diminuatur de quinque octavis partibus proprie
      quantitatis. et hoc modo componitur. ut hic patet.</p>
   <p>[Dygon, Proportiones, 122,1; text: Discantus, Tenor, 8 3, 16. 6]
      [DYGONPRO 49GF]</p>
   <p>[f. 10r in marg.] Duplasuperbipartiensquintas proportio fit cum maior numerus
      continet minorem bis et insuper duas eius quintas partes. ut 12 ad 5. et 24 ad 10.
      et 36 ad
      15. Hec autem proportio duodecim semibreves equifacit quinque semibrevibus. ut hic
      in
      cantilenis figuratur.</p>
   <p>[Dygon, Proportiones, 124,1; text: Discantus, Tenor, 12. 5]
      [DYGONPRO 50GF]</p>
   <p>Duplasupertripartiensquartas proportio fit cum maior numerus
      comprehendit minorem bis et insuper tres eius quartas partes. ut 11 ad 4. et 22 ad
      8. et 33
      ad 12.</p>
   <p>[Dygon, Proportiones, 124,2; text: Discantus, Tenor, 11. 4]
      [DYGONPRO 51GF]</p>
   <p>Duplasupertriparciensquintas proportio fit cum maior numerus continet minorem
      bis et tres eius quintas partes. ut 13 ad 5. et 26 ad 10 et 39 ad 15. Hec autem proportio
      tresdecim semibreves in temporis mensura quinque semibrevibus coequat ut hic
      describitur.</p>
   <p>[Dygon, Proportiones, 126,1; text: Discantus, Tenor, 13.5]
      [DYGONPRO 52GF]</p>
   <p>[f. 10v in marg.] Triplasuperbipartienstertias proportio fit cum
      maior numerus continet minorem ter et insuper duas eius tercias partes. ut 11 ad 3.
      et 22 ad
      6. et 33 ad 9. In hac proportione undecim semibreves equivalent et commensurantur
      tribus
      semibrevibus. ut hic in notularum ordine.</p>
   <p>[Dygon, Proportiones, 126,2; text: Discantus, Tenor, 11.3]
      [DYGONPRO 53GF]</p>
   <p>Triplasuperbipartiensquintas proportio fit cum maior numerus continet minorem
      ter et insuper duas ipsius quintas partes. ut 17 ad 5. et 34 ad 10. In hac proportione
      decem
      et septem semibreves quinque semibrevibus equivalent et commensurantur. ut hic
      describitur.</p>
   <p>[Dygon, Proportiones, 128,1; text: Discantus, Tenor, 17.5]
      [DYGONPRO 54GF]</p>
   <p>[f. 11r in marg.] Triplasupertripartiensquartas proportio fit cum
      maior numerus continet minorem ter et tres eius quartas partes. ut 15 ad 4. et 30
      ad 8. et
      45 ad 12. Hec autem proportio quindecim semibreves quatuor semibrevibus equat. ut
      hic in
      notulis figuratur.</p>
   <p>[Dygon, Proportiones, 128,2; text: Discantus, Tenor, 15.4]
      [DYGONPRO 55GF]</p>
   <p>Triplasupertripartiensquintas proporcio fit cum maior numerus comprehendit
      minorem ter et insuper tres eius quintas partes. ut 18 ad 5. et 36 ad 10. et 54 ad
      15. Hec
      autem proportio decem et octo semibreves quinque semibrevibus equefacit ita ut unaqueque
      ipsarum decem et octo diminuatur de tresdecim octodenis partibus proprie quantitatis.
      et hoc
      modo describitur.</p>
   <p>[Dygon, Proportiones, 130,1; text: Discantus, Tenor, 18. 5]
      [DYGONPRO 56GF]</p>
   <p>[f. 11v in marg.] Quadruplasuperbiparcienstercias proportio fit cum
      maior numerus comprehendit minorem quater et duas insuper ipsius tercias partes. ut
      14 ad 3.
      et 28 ad 6. et 42 ad 9. Hec enim proportio quatuordecim semibreves tribus semibrevibus
      coequat in potencia temporis et mensura. ita ut singulaqueque ipsarum quatuordecim
      diminuatur de undecim quartisdecimis partibus sui valoris. ut hic notatur.</p>
   <p>[Dygon, Proportiones, 130,2; text: Discantus, Tenor 14. 3]
      [DYGONPRO 57GF]</p>
   <p>Quadruplasuperbipartiensquintas proportio fit cum maior numerus comprehendit
      minorem quater cum duabus eius quintis partibus ut. 22 ad 5. et 44 ad 10. et 66 ad
      15. Hec
      autem proportio viginti et duas semibreves quinque semibrevibus coequat. ut in cantilenis
      hic notatur.</p>
   <p>[Dygon, Proportiones, 132,1; text: Discantus, Tenor 22. 5]
      [DYGONPRO 58GF]</p>
   <p>[f. 12r in marg.] Quadruplasupertripartiensquartas proportio fit cum maior
      numerus comprehendit minorem quater et insuper tres ipsius quartas partes. ut 19 ad
      4. et 38
      ad 8. et 57 ad 12. Hec autem proportio decem ac novem semibreves quatuor semibrevibus
      connumerat et commensurat. ita ut unaquaeque ipsarum decemnovem diminuatur de quindecim
      decimisnonis partibus proprie quantitatis. ut hoc percipitur concentu.</p>
   <p>[Dygon, Proportiones, 134,1; text: Discantus, Tenor 19. 4]
      [DYGONPRO 59GF]</p>
   <p>Quod Joannes Dygonus Modo Vuylborus.</p>
   <p>[f. 13r in marg.] INCIPIT TRACTATUS SECUNDUS</p>
   <p>Proportio dupla est prima species multiplicis generis. in qua maior
      notularum numerus aequivalet minori. ut hisce semicirculis in presentis concentus
      descriptione notatur.</p>
   <p>[Dygon, Proportiones, 136,1; text: Discantus, Tenor 4.] [DYGONPRO
      60GF]</p>
   <p>[f. 13v in marg.] Tripla proportio est secunda species multiplicis generis.
      que variis modis vel per semibrevem vel per minimam hic in cantilenis describitur.</p>
   <p>[Dygon, Proportiones, 138,1; text: Discantus, Tenor] [DYGONPRO
      61GF]</p>
   <p>[Dygon, Proportiones, 138,2; text: Discantus, Tenor] [DYGONPRO
      62GF]</p>
   <p>[f. 14r in marg.] Quadrupla proportio quam hisce semicirculis et per
      semibrevem et per minimam componere solemus ut hic.</p>
   <p>[Dygon, Proportiones, 140,1; text: Discantus, Tenor 8.] [DYGONPRO
      63GF]</p>
   <p>Quintupla semper per semibrevem. ut hic.</p>
   <p>[Dygon, Proportiones, 140,2; text: Discantus, Tenor] [DYGONPRO
      64GF]</p>
   <p>Sextupla et semper per semibrevem ut in hoc hisce semicirculus concentu
      notatur.</p>
   <p>[Dygon, Proportiones, 142,1; text: Discantus, Tenor] [DYGONPRO
      65GF]</p>
   <p>[f. 14v in marg.] Septupla raro aut nunquam in usu est. si volueris.
      accipe ut supra cum figuris. et his quidem modis frui possis. ut hic [CCO] ad [CL]
      et semper
      per semibrevem.</p>
   <p>Octupla cum his semicirculis ut in hoc concentu notatur. et per
      semibrevem.</p>
   <p>[Dygon, Proportiones, 142,2; text: Discantus, Tenor] [DYGONPRO
      66GF]</p>
   <p>Satis de genere multiplici.</p>
   <p>De genere superparticulari.</p>
   <p>Sesqualtera per semibrevem ut 3. semibreves ad duas hoc pacto [O] ad
      [C] et per minimam ut novem minime ad sex minimas ut hic per hos circulos [Cd] ad
      [C] et 3.
      minime ad duas minimas per hos semicirculos [Cd] ad [C].</p>
   <p>[Dygon, Proportiones, 144,1; text: Discantus, Tenor] [DYGONPRO
      67GF]</p>
   <p>[f. 15r in marg.] Sesquitertia ut quatuor minime ad tres minimas et
      hoc quidem semicirculo semper utimur ut hic [CL] et notule, uti presens probat concentus,
      nigre sint et plene.</p>
   <p>[Dygon, Proportiones, 144,2; text: Discantus, Tenor] [DYGONPRO
      68GF]</p>
   <p>Hos quidam fortasse semicirculos pro hac proportione sesquitercia
      uolunt ut hic [CC] ad [Cd] set, ut prescripsi, facias velim si recte hanc proportionem
      sesquitertiam componere volueris.</p>
   <p>Sesquiquarta his modis per semibrevem [OC] ad [CC] et per minimam [CdC] ad
      [CC] frui possis. Verum hec proportio sesquiquarta et que huius generis superparticularis
      sequuntur in usu non sunt.</p>
   <p>[Dygon, Proportiones, 146,1; text: Discantus, Tenor] [DYGONPRO
      69GF]</p>
   <p>[f. 15v in marg.] Sesquiquinta per semibrevem hos quidem circulos
      habet ut hic [OO] ad [OC] et per minimam ut [CdCd] ad [CdC]</p>
   <p>[Dygon, Proportiones, 146,2; text: Discantus, Tenor] [DYGONPRO
      70GF]</p>
   <p>Sesquisexta per minimam.</p>
   <p>[Dygon, Proportiones, 148,1; text: Discantus, Tenor] [DYGONPRO
      71GF]</p>
   <p>Sesquiseptima per minimam.</p>
   <p>[Dygon, Proportiones, 148,2; text: Discantus, Tenor] [DYGONPRO
      72GF]</p>
   <p>[f. 16r in marg.] Sesquioctava. per minimam.</p>
   <p>[Dygon, Proportiones, 150,1; text: Discantus, Tenor] [DYGONPRO
      73GF]</p>
   <p>De genere superpartienti.</p>
   <p>Superbipartienstertias hos quidem circulos habet per semibrevem. [OC]
      ad [O] et per minimam ut hic [CdC] ad [Cd].</p>
   <p>[Dygon, Proportiones, 150,2; text: Discantus, Tenor] [DYGONPRO
      74GF]</p>
   <p>[f. 16v in marg.] Superbipartiensquintas sub hac forma per semibrevem ut hic
      [CCO] ad [OC] et per minimam hos accipias velim semicirculos. [CCCd] ad [CdC] ut hoc
      percipitur concentu.</p>
   <p>[Dygon, Proportiones, 152,1; text: Discantus, Tenor] [DYGONPRO
      75GF]</p>
   <p>De genere multiplicisuperparticulari et eius speciebus.</p>
   <p>Duplasesqualtera est prima species huius generis
      multiplicissuperparticularis et his characteribus utitur ut hic. [OC] ad [C]. hoc
      est
      quinque semibreves ad duas. vel per minimam ut hic. [Cdc] ad [C]. hoc est 5 [vM] ad
      2
      minimas.</p>
   <p>[Dygon, Proportiones, 152,2; text: Discantus, Tenor] [DYGONPRO
      76GF]</p>
   <p>[f. 17r in marg.] Duplasesquitercia per minimam ut hic [CCCCd] ad [Cd] et per
      semibrevem ut hic [CCO] ad [O] ut in ordine notularum hic patet.</p>
   <p>[Dygon, Proportiones, 154,1; text: Discantus, Tenor] [DYGONPRO
      77GF]</p>
   <p>Duplasesquiquarta per minimam ut patet hic. [Cd] ad [CC].</p>
   <p>[Dygon, Proportiones, 154,2; text: Discantus, Tenor] [DYGONPRO
      78GF]</p>
   <p>[f. 17v in marg.] Triplasesqualtera per semibrevem ut hic [CCO] ad [C] et per
      minimam per hos semicirculos [CCCd] ad [C].</p>
   <p>[Dygon, Proportiones, 156,1; text: Discantus, Tenor] [DYGONPRO
      79GF]</p>
   <p>Quadruplasesqualtera hoc quidem circulo per semibrevem utimur ut hic
      [O] in quo modus perfectus 9 semibreves sibi vendicat. et per minimam ut hic [Od]
      [C] ut in
      cantilenis notatur.</p>
   <p>[Dygon, Proportiones, 156,2; text: Discantus, Tenor, 3 2, 3 1]
      [DYGONPRO 80GF]</p>
   <p>[f. 18r in marg.] Duplasuperbipartienstercias per semibrevem ut hic [CCCC] ad
      [O] aut hoc pacto per minimam ut hic [CCCC] ad [Cd] aut per figuram ut hic. 8 ad [O].
      8 ad
      [Cd].</p>
   <p>[Dygon, Proportiones, 158,1; text: Discantus, Tenor] [DYGONPRO
      81GF]</p>
</div>
</main>

</body>
</html>

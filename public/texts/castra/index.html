<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Philippi de Caserta</p>
   <p>Tractatus de diversis figuris per quas diversimode discantatur per
      aliquas regulas non sequentes modum tenoris, sed alterius temporis.</p>
   <p>Quoniam sicut Domino placuit, scientiam musice in corde desiderantium
      generose perlustravit, et Magistri nostri antiqui prius intellectum musicalem habuerunt,
      licet hoc satis grosso modo sicut adhuc patet in motetis ipsorum Magistrorum, videlicet:
      In
      tribum que non abhorruit, et Rex Carole, ac in aliis motetis; tamen ipsi post modum
      subtiliorem comparantes primum relinquerunt, et artem magis subtiliter ordinaverunt,
      ut
      patet in isto moteto Apta caro; sic nos successive venientes et intelligentes que
      primum
      Magistri ipsi relinquerunt, majores deinde subtilitates sunt consecuti per
      studium, ut hoc quod per antecessores imperfectum relictum est, per successores
      reformetur.</p>
   <p>Nunc igitur figure a Magistris relicte sunt quasi omnibus manifeste,
      videlicet:</p>
   <p>Duplex longa, ut hic: [MX on staff2]. Longa, ut hic: [L on staff2].
      Brevis, ut hic: [B]. Semibrevis, ut hic: [S]. Minima, ut hic: [M] Cum suis pausis:</p>
   <p>[MXP,LP,BP,SP,MP on staff4]</p>
   <p>Ex istis quedam perfecte et quedam imperfecte. Et reperiuntur ubique
      quasi scripte. Et licet Magistri instruxerint nos in his figuris ac etiam in quatuor
      mensuris principalibus, videlicet in tempore perfecto majoris prolationis, in tempore
      imperfecto ejusdem, in tempore imperfecto majoris prolationis et in tempore imperfecto
      ejusdem, tamen non docuerunt quomodo super imperfectum majoris discantare debemus
      perfecti
      minoris, et e contrario. Et sic de singulis temporibus, quod clare inferius omnibus
      patebit;
      et satis inconveniens videretur illud scribere non posse quod ore profertur. Quod
      ut clare
      ostendere, tractatum hunc parvulum ordinare curavi, ut quod superius dixi ad effectum
      cum
      Dei adjutorio perducam, quod intelligentibius patebit.</p>
   <p>Capitulum I.</p>
   <p>De diminutione figurarum.</p>
   <p>Primo ostendam figuras ordinatas cum quibus divisionibus discantatur
      diversimode non sequendo ordinem tenoris, sed alterius temporis quam fuerit tenor.
      Consideret ergo unusquisque per viam rationis quod omnis res plena atque perfecta,
      si ad
      plenitudinem ejus evacuetur, non est dubium quin propter evacuationem accipiat diminutionem
      atque imperfectionem, verbi gratia: semibrevis perfecta, ut hic: [S]. Si ejus venter
      evacuatus fuerit, ut hic: [Sv], accipit diminutionem ac imperfectionem: [S], Semibrevis
      plena et perfecta. [Sv], Semibrevis vacuam et imperfecta. Et jam perdit tertiam partem
      sue
      virtutis, quia primo valet tres minimas, nunc solum tantum duas; quod intelligentibus
      clarum
      est. Et sicut res perfecta per diminutionem imperficitur: sic simili modo res imperfecta
      per
      additionem augmentatur, verbi gratia: si brevis fuerit caudata a parte dextra superius
      vel
      inferius accipit augmentationem; quod non est dubium, sed multum clarum. Sicut res
      perfecta
      per diminutionem imperficitur, sic simili modo res imperfecta per additionem augmentatur;
      et
      ita intendo, cum Dei adjutorio, per augmentationem atque diminutionem procedere. Et
      sicut
      ostensum est de semibrevi, ita ostendam per viam evacuationis de duplici longa, de
      longa, de
      brevi, de semibrevi et de minima.</p>
   <p>Capitulum II.</p>
   <p>De evacuatione figurarum.</p>
   <p>Duplex ergo longa que sit de modo perfecto et de sua proprietate valet
      sex tempora, et si evacuetur, amittit tertiam partem sui temporis vel virtutis, quemadmodum
      semibrevis superius dicta; et tunc facta est quatuor temporum, ut hic:</p>
   <p>[CSIII:119,1] </p>
   <p>Item longa perfecta que de sua proprietate valet tres tempora, si
      evacuetur, amittit tertiam partem sue virtutis, et non valet nisi duo tempora, ut
      hic:</p>
   <p>[CSIII:119,2]</p>
   <p>Item brevis perfecta que de sua proprietate valet tres semibreves, si
      evacuetur, amittit tertiam partem sue virtutis, et non valet nisi duas semibreves,
      ut
      hic:</p>
   <p>[CSIII:120,1]</p>
   <p>Semibrevis perfecta que de sua proprietate valet tres minimas, si
      evacuetur, amittit tertiam partem sue virtutis, et non valet nisi duas minimas, ut
      hic:</p>
   <p>[CSIII:120,2]</p>
   <p>Minima similiter si evacuetur, merito etiam debet partem tertiam
      perdere sue virtutis, et de ejus valore inferius declarabo, sub hac forma, ut hic
      patet:</p>
   <p>[CSIII:120,3]</p>
   <p>Item si punctus perfectionis vacuus fuerit, accipit diminutionem per
      dimidiam partem et non per tertiam, quia nihil habet sub se, id est nullam figuram,
      sicut
      alie figure predicte. Et sicut minima, dum est minus corpus, dividitur in duas partes,
      et
      est minor prolatio que potest fieri, id est in duas semiminimas, quoniam est in minori
      valore, id est quantum valet minima; sic de puncto, quia aliquando valet brevem, aliquando
      semibrevem et aliquando minimam, tunc potest dividi in duas partes, id est evacuando
      punctum; tunc valet tantum quantum una pars minime divise in duas partes, id est semiminima,
      ut hic: [M,ptv], et isti duo tunc faciunt minimam, ut hic apparet: [ptv,M,ptv].</p>
   <p>Capitulum III.</p>
   <p>De augmentatione figurarum.</p>
   <p>Nunc videndum est de augmentatione figurarum, et considero tamen non
      fore necesse gradatim descendere de augmentatione sicut de diminutione, videlicet
      de duplici
      longa, vel etiam de longa, sed tantummodo de brevi et infra, quia esset quedam dilatatio
      vel
      evasio, si cantor plus requiescerit se plus quam super brevem.</p>
   <p>Et primo intendo dicere de semiminima, quia sine ipsa factum est nihil
      in musica; et licet aliqui Magistri dicant quod non est dare ultra minimam, quod ego
      teneo,
      tamen opportet quod per signa cognoscuntur qualitates ipsarum figurarum, verbi gratia:</p>
   <p>Hoc est quod vocatur semiminima [SM on staff3]. Et due istarum valent
      unam minimam; et minor prolatio non potest fieri, si recte consideres; et ista adjuncta
      aliis figuris dant augmentationem taliter qnod diversimodo potest discantare, et hoc
      alio
      modo quam sit tenor.</p>
   <p>Si longa et brevis ligate sunt ut hic [Lig2od on staff2], apponendo
      proprietatem, efficientur id quod vis; quod si proprietas a parte sinistra inferiori
      descendat, fient due breves, ut hic: [Lig2cdsnod on staff2]. Et si a parte superiori
      sinistra ascendat, fient tunc ambe semibreves, ut hic: [Lig2cssnoa,Lig2cssnod on staff2],
      et
      sic de aliis.</p>
   <p>Similiter minime vel plene vel vacue aliquando per figuram et aliquando
      per proprietatem suscipiunt diminutionem vel augmentationem sicut inferius patebit.</p>
   <p>Capitulum IV.</p>
   <p>De diminutione et augmentatione.</p>
   <p>De brevis autem quarum quelibet perdidit tertiam partem sue virtutis,
      ponuntur tres pro duobus temporibus perfecti majoris, ut hic: [Bv,Bv,Bv]. Potest autem
      tempus dividi in duas partes equales, et quia semibreves perfecte atque punctate valent
      quelibet quatuor minimas, et sibi adjuncte valent quelibet semiminimam. Et
      iste due figure perficiunt novem minimas, ut hic:[S,pt,S,pt]</p>
   <p>Item semibrevis imperfecta perficitur per punctum, ut hic apparet:
      [Sv,pt,Sv,pt]</p>
   <p>Item minima caudata superius et inferius valet tantum quantum
      semibrevis imperfecta, id est duas minimas commune et hoc satis est, ut hic apparet:
      [F,F,F
      on staff5]</p>
   <p>Abstrahe autem a qualibet tertiam partem, id est evacua et invenies
      quatuor minimas, si bene numeres, ut hic: [Fv,Fv,Fv on staff5]</p>
   <p>Et sic iste tres valent quatuor minimas.</p>
   <p>Sunt autem et alie figure que vocantur minime imperfecte ex quibus
      ponuntur quatuor pro tribus minimis, et habent majorem effectum quam semiminime, quia
      sunt
      plene, et habent minorem effectum quam minime, quia habent signum atque proprietatem
      semiminimarum: [SMvxrt,SMvxrt,SMvxrt,SMvxrt on staff3]</p>
   <p>Possunt autem poni aliquando rubee figure diversimode figurate. Et
      quando homo non habet unde scribere figuras rubeas, tunc est licitum ipsas evacuare;
      sed hoc
      est tantum de tempore imperfecto majoris prolationis super tempus perfectum minoris
      prolationis, et e converso.</p>
   <p>Item figure superius et inferius caudate quarum cauda inferius est
      retorta, quatuor ex istis valent sex minimas, ut hic: [Fcdvxrt,Fcdvxrt,Fcdvxrt,Fcdvxrt
      on
      staff5]</p>
   <p>Quod si adjungatur eis punctus vacuus, qui valet tantum quantum
      semiminima, tunc iste quatuor valent novem minimas, si recte computes, ut hic:
      [Fcdvxrt,ptv,Fcdvxrt,ptv,Fcdvxrt,ptv,Fcdvxrt,ptv on staff5]</p>
   <p>Item minima superius semiplena et inferius semivacua in uno corpore,
      superius et inferius caudata, et in parte inferius retorta, valet minimam cum semiminima,
      ut
      hic: [Fsvcdvxrt,Fsvcdvxrt on staff5] quia superius sunt figure minime et inferius
      semiminime.</p>
   <p>Item minima evacuata amittit tertiam partem sue virtutis, sicut
      superius dixi, et sic tales tres faciunt duas minimas, ut hic: [Mv,Mv,Mv on staff3]</p>
   <p>Capitulum V.</p>
   <p>De tempore perfecto majoris prolationis.</p>
   <p>Superius dictum est de diminutione atque augmentatione figurarum; nunc
      ostendendum qualiter ipsas ordinabis pro temporibus.</p>
   <p>Et primo de tempore perfecto majoris prolationis; quod si super ipsum
      discantare velimus ad modum temporis imperfecti minoris prolationis, appone tales
      quatuor
      figuras: [Fv,ptv,Fv,ptv,Fv,ptv,Fv,ptv on staff5]</p>
   <p>Item si ad modum temporis imperfecti majoris dividendo tempus in duas partes,
      appone has figuras [Fcdvxrt,pt,Fcdvxrt,pt on staff5]</p>
   <p>Item si vis dividere duo tempora istius temporis perfecti in tres
      partes equales, appone istas figuras: [Bv,Bv,Bv]</p>
   <p>Item si secundum eumdem actum iterum temporis perfecti majoris vis
      devidere in quatuor partes, appone tales figuras, ut hic: [S,Fsvcdvxrt,Fsvcdvxrt,S
      on
      staff5]</p>
   <p>Item si vis discantare secundum eumdem actum ad modum minimarum, appone
      tales sex figuras:[Fsvcdvxrt,Fsvcdvxrt,Fsvcdvxrt,Fsvcdvxrt,Fsvcdvxrt,Fsvcdvxrt on
      staff5]
      vel per istum modum, ut hic: [Msvcdvxrt,Msvcdvxrt,Msvcdvxrt,Msvcdvxrt on staff4]</p>
   <p>Item si vis discantare ad modum temporis perfecti minoris, similiter
      possunt poni sex tales figure, sicut dictum est de tempore perfecto majoris, ut supra.</p>
   <p>Capitulum VI.</p>
   <p>De tempore imperfecto majoris prolationis.</p>
   <p>Sequitur de tempore imperfecto majoris prolationis. Quod si vis
      discantare super ipsum ad modum temporis perfecti minoris prolationis, appone tales
      novem
      minimas: [Mv,Mv,Mv,Mv,Mv,Mv,Mv,Mv,Mv on staff3]</p>
   <p>Item si vis discantare desuper ad modum temporis imperfecti minoris
      prolationis, tales quatuor figuras appone, ut hic: [Fvcdvxrt,Fvcdvxrt,Fvcdvxrt,Fvcdvxrt
      on
      staff5]</p>
   <p>Item si vis discantare secundum eumdem actum temporis perfecti minoris,
      appone tales figuras, scilicet tres semibreves vacuas, ut hic: [Sv,Sv,Sv], vel tres
      rubeas.</p>
   <p>Capitulum VII.</p>
   <p>De tempore perfecto minoris prolationis.</p>
   <p>Sequitur de tempore perfecto minoris prolationis; quod si vis super
      ipsum discantare ad modum temporis perfecti majoris, appone tales novem
      figuras, ut hic: [Mv,Mv,Mv,Mv,Mv,Mv,Mv,Mv,Mv on staff3]</p>
   <p>Item si vis discantare desuper ad modum temporis imperfecti majoris per
      semibreves, dividendo tempus in duas partes, tunc pone duas semibreves punctatas,
      ut hic:
      [S,pt,S,pt]</p>
   <p>Item secundum eumdem actum, per rubras vel vacuas, ut hic:
      [Sv,Mv,pt,Mv,Sv on staff3]</p>
   <p>Item si vis ad modum minoris, tunc minime debent esse rubee vel vacue,
      ut hic: [Mv,Mv,Mv,Mv,Mv,Mv on staff3]</p>
   <p>Item si vis discantare super istud tempus ad modum temporis imperfecti
      minoris, appone quatuor tales figuras, ut hic: [Fsvcdvxrt,Fsvcdvxrt,Fsvcdvxrt,Fsvcdvxrt
      on
      staff5]</p>
   <p>Capitulum VIII.</p>
   <p>De tempore imperfecto minoris prolationis.</p>
   <p>Sequitur de tempore imperfecto minoris.</p>
   <p>Quod si vis discantare desuper ipsum ad modum temporis imperfecti
      majoris, appone tales figuras, ut hic: [M,M,M,M,M,M on staff2]</p>
   <p>Item si vis discantare ad modum temporis perfecti majoris, ad modum
      semibrevium, appone tales figuras [F,F,F on staff5].</p>
   <p>Item si vis discantare desuper ad modum minimarum, appone tales
      figuras, sicut in tempore imperfecte majoris, ut hic: [M,M,M,M,M,M on staff2]</p>
   <p>Item si vis discantare ad modum temporis predicti majoris, tunc accipe
      modum temporis perfecti minoris, quia in equalitate minimarum non potest cantari,
      et per
      consequens nec scribi, si recte consideres, quia non potest dividi nisi in duas partes;
      et
      si quatuor ascenderet usque ad octo, numerus sic deficeret.</p>
   <p>Nunc videndum est qualiter ipsas ordinabis ad discantandum diversimode
      sup,er quatuor tempora, et primo de tempore perfecto majoris, postea de singulis temporibus,
      sicut inferius patebit ponendo rubeas de modo discantandi, quod dicitur secundum illos
      de
      Francia vulgariter trayn vel traynour et est fortior modus quam syncopa.</p>
   <p>Et primo de tempore perfecto majoris ponuntur pro duobus
      temporibus novem semibreves vacue vel rubee, ut hic:</p>
   <p>[CSIII: 124,1]</p>
   <p>De tempore perfecto majoris:</p>
   <p>[CSIII: 124,2; text: Tenor. Discantus.]</p>
   <p>De tempore perfecto minoris:</p>
   <p>[CSIII: 124,3; text: Tenor. Discantus.]</p>
   <p>De tempore imperfecto majoris:</p>
   <p>[CSIII: 124,4; text: Tenor. Discantus.]</p>
   <p>De tempore imperfecto minoris:</p>
   <p>[CSIII: 124,5; text: Tenor. Discantus.]</p>
   <p>Et sic est finis totius libri.</p>
   <p>Et sic finis ad laudem Dei per me fratrem Jo. Bonadies in conventu
      Regii post vesperas 1447, 14 septembris.</p>
</div>
</main>

</body>
</html>

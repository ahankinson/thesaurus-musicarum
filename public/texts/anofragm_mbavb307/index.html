<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Vt superius dictum est per multos nouem sunt muse. et dicuntur secundum
      fabulas habitare in monte Elycone prima dicitur Clio que fama dicitur. a cleos quod
      est
      gloria. scientia enim a multis queritur ut fame gloria acquiratur. Secunda Euterpe
      dicitur
      ut sit primo uelle secundo delectari in eo quod uelis Tertia Melpone meditationem
      faciens.
      Quarta Talia idest capacitas Quinta Polimia idest multam memoriam faciens Sexta Erato
      simile
      inueniens. Septima Tersicore iudicans uel instruens Octauam Vrania idest celestis
      Nona
      Caliope idest optima uox. Et ordinatur sic. primum est uelle. secundum delectari.
      tertium
      meditari in eo quod uis et in quo delectaris Quartum capere que meditaris. Quintum quod capis memorari Sextum de tuo aliquid simile inuenire Septimum quod inuenis
      iudicare Octauum de eo quod iudicas bonum eligere quod celestis ingenij est. Nonum
      est quod
      eligis bene proferre. hic est ordo sapientie.</p>
   <p>Nablum hebraice grece psalterium. latine organum dictur.</p>
</div>
</main>

</body>
</html>

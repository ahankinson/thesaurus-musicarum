<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Tractatus de regulari valore notarum, editus a Magistro Johanne Tinctoris, in
      legibus licentiato Regisque Siciliae capellano.</p>
   <p>Cogitanti mihi, illustrissima domina, rationi maxime consentaneum
      laudem et gloriam studiorum ab his qui ea intelligunt diliguntque expetere, in mentem
      venit
      hoc opusculum de regulari valore notarum inscriptum tuae celsitudini dedicare, expetens
      si
      in eo aliquid studii laude gloriaque dignum inveniatur, id tua existimatione quom
      intellectu
      praestantissimo ac bonarum artium dilectione ferventissima viros nedum feminas omnes
      excedas
      mihi attributum fore. Precor igitur ingenti cordis affectu quamvis hoc innata quadam
      sciendi
      cupiditate facturam te non dubitem, ut quom opusculum ipsum in manibus habueris,
      accuratissime perlegas. Ac si in eo me libero homine digna praecepisse inveneris,
      apud te
      ipsam amore sanctissimo quo erga scientiarum ingenuarum studiosos affici consueveris,
      per
      quam gratiosum efficere digneris, namque tunc operam meam huic studiorum generi impensam
      digne censebo, dum ex eo gratiam tam celebris, tam illustris, tamque prudentis dominae
      regiae filiae consequutus fuero.</p>
   <p>Capitulum I--De quantitatibus in genere.</p>
   <p>Quamquam in plerisque opusculis nostris quot et quae notae sint
      explicaverimus, tamen hinc absurdum non mihi visum est, eo quod de regulari valore
      earum
      scripturi sumus, id ipsum resumere. Unde sciendum quod quinque tantum universales
      notae
      sunt, quae in hoco versu penthametro ordine recto positae facillime concipi retinerique
      possunt:</p>
   <p>Maxima [MXv], longa [Lv], brevis [Bv], semibrevis [Sv], minima
      [Mv].</p>
   <p>Et quoniam regularis valor istarum notarum ex quantitatibus attenditur,
      quid quantitas sit quotque quantitates et quae sint animadvertendum est. Unde quantitas
      est
      secundum quam quantus sit cantus intelligitur. Quatuor autem quantitates ab artis
      musicae
      praeceptoribus institutas accepimus, videlicet modum maiorem, modum minorem,
      tempus et prolationem. Ex quibusquidam quatuor quantitatibus omnis cantus componitur,
      non
      quod necessarium sit in quolibet cantu omnes concurrere. Namque si prolatio sola sit,
      cantus
      est ut hic:</p>
   <p>[ClefC2,Od,Mv,Mv,Mv on staff5]</p>
   <p>Exemplum</p>
   <p>Idem si tempus sine aliquo modo, ut hic:</p>
   <p>[ClefF3,O,Mv,Mv,Mv,Mv,Sv on staff5]</p>
   <p>Exemplum</p>
   <p>Similiter si modus minor absque maior, ut hic:</p>
   <p>[ClefC3,O,Mv,Mv,Sv,Sv,Bv on staff5]</p>
   <p>Exemplum</p>
   <p>Sed ubi modus maior ibi et minor, ubi modus minori ibi et tempus, ubi
      tempus ibi et prolatio, quoniam maiori semper quantitati minorem inesse necesse est,
      ut
      hic:</p>
   <p>[ClefC4,Od,3LP,3LP,3LP,MXv,Lv,Lv,Bv,Sv,Mv,Lv on staff5]</p>
   <p>Exemplum</p>
   <p>Hinc ut natura cuiuslibet istarum quatuor quantitatum valoresque
      notarum sibi subiectarum liquidius habeantur, specifice de omnibus tractare proposuimus.</p>
   <p>Capitulum II--De modo maiori.</p>
   <p>Modus maior est quantitas ex certis longis maximam respicientibus
      constituta, et hic duplex est, videlicet perfectus et imperfectus. Modus maior perfectus
      est
      quantitas qua tres longae pro una maxima numerantur. Itaque in hoc modo
      maxima quae ei subiicitur regulariter valet tres longas, ut hic:</p>
   <p>[ClefC4,O,2LP,2LP,2LP,MXv,Lv,Lv,Lv,MXv on staff5]</p>
   <p>Exemplum</p>
   <p>Modus maior imperfectus est quantitas qua duae longae pro una maxima
      numerantur, et sic in hoc modo maxima etiam ei subiecta regulariter valet duas longas,
      ut
      hic patet:</p>
   <p>[ClefC4,C,2LP,2LP,MXv,Lv,Lv,MXv,Lv,Lig2va,MXv,MXv on staff5]</p>
   <p>Exemplum</p>
   <p>Capitulum III--De modo minori.</p>
   <p>Modus minor est quantitas ex certis brevibus longam respicientibus
      constituta, quiquidem duplex est, nam alius est modus minor perfectus, alius minor
      imperfectus.</p>
   <p>Modus minor perfectus est quantitas qua tres breves pro una longa
      numerantur. Itaque hoc in modo longa quae ei subiicitur regulariter valet tres breves,
      ut
      hic patet:</p>
   <p>[ClefC4,O,3LP,Lv,Lig3vcdsndod,Lv on staff5]</p>
   <p>Exemplum</p>
   <p>Modus minor imperfectus est quantitas qua duae breves pro una longa
      numerantur, et sic in hoc modo longa etiam ei subiecta regulariter valet duas breves,
      ut
      hic:</p>
   <p>[ClefC4,O,2LP,Lv,Lig2vcdsnod,Sv,Lv,Lv,Lv,Bv,pt,Sv,Bv,Lv on staff5]</p>
   <p>Exemplum</p>
   <p>Capitulum IV--De tempore.</p>
   <p>Tempus est quantitas ex certis semibrevibus brevem respicientibus
      constituta, et hoc duplex est, videlicet perfectum et imperfectum. Tempus perfectum est quantitas qua tres semibreves pro una brevi numerantur. Itaque in hoc
      tempore brevis quae ei subiicitur regulariter valet tres semibreves, ut hic patet:</p>
   <p>[ClefC3,O,2LP,2LP,Bv,Lig2vcssnod,Sv,Lv,Bv,Lig2vcssna,pt,Mv,Lv on
      staff5]</p>
   <p>Exemplum</p>
   <p>Tempus imperfectum est quantitas qua duae semibreves pro una brevi
      numerantur. Et sic hoc in tempore brevis etiam ei subiecta regulariter valet duas
      semibreves, ut hic:</p>
   <p>[ClefC3,C,2LP,Bv,Lig2vcssnod,Bv,Sv,pt,M,M,Bv,Lig2vcssna,Bv,Mv,Mv,Sv,Lv
      on staff5]</p>
   <p>Exemplum</p>
   <p>Capitulum V--De prolatione.</p>
   <p>Prolatio est quantitas ex certis minimis semibrevem respicientibus
      constituta, quaequidem duplex est, namque alia est prolatio maior, alia minor.</p>
   <p>Prolatio maior est quantitas qua tres minimae pro una semibrevi
      numerantur. Itaque hac in prolatione semibrevis quae ei subiicitur regulariter valet
      tres
      minimae, ut hic patet:</p>
   <p>[ClefC4,O,Bv,Sv,Mv,Mv,Mv,Sv,Bv,Mv,Mv,Mv,Mv,Mv,Mv,Sv,Lv on staff5]</p>
   <p>Exemplum</p>
   <p>Prolatio minor est quantitas qua duae minimae pro una semibrevi
      numerantur, et sic in hac prolatione semibrevis etiam ei subiecta regulariter valet
      duas
      minimas, ut hic patet:</p>
   <p>[ClefC4,C,Bv,Lig2vcssna,Mv,Mv,Sv,Mv,Mv,Sv,pt,Sv,Mv,Lv,Sv,Mv,Sv,Mv,Sv,Lv
      on staff5]</p>
   <p>Exemplum</p>
   <p>Capitulum VI--De signis quantitatum in genere.</p>
   <p>Certis autem signis praedictae quantitates tam perfectae quam
      imperfectae, licet aliae positivae, aliae privativae, cognsocuntur.
      Quaequidem signa propter hoc exponere necessarium arbitramur.</p>
   <p>Capitulum VII--De signo modi maioris perfecti.</p>
   <p>Signum modi maioris perfecti est positio trium pausarum longalium simul
      immediate ante vel post signum temporale, ut hic:</p>
   <p>[ClefC5,3LP,3LP,3LP,O,MXv,Lv,Lv,Lv,MXv,Lig2vLacddx,Mxv;
      ClefC3,3LP,3LP,3LP,MXv,Lig2vd,Lv,MXv on staff5]</p>
   <p>Exemplum</p>
   <p>Capitulum VIII--De signo modo maioris imperfecti.</p>
   <p>Signum modi maioris imperfecti est positio duarum longalium pausarum
      immediate ante vel post signum temporale, vel unius tantum post ipsum temporale signum
      vel
      prorsus nullius, ut hic:</p>
   <p>[ClefC3,3LP,3LP,O,MXv,Lig3vaod,Lv,MXv;
      ClefC3,Cd,2LP,2LP,MXv,Lig2vd,MXv; ClefC4,O,3LP,Lv,MXv,Lig2vd,MXv;
      ClefC4,C,Lig3vLaa,MXv,Lig2vd,MXv on staff5]</p>
   <p>Exemplum</p>
   <p>Capitulum IX--De signo modi minoris perfecti.</p>
   <p>Signum modi minoris perfecti est longalis pausa tria occupans spatia
      ante vel post signum temporale immediate posita, neque refert si sint plures dum tamen
      quaelibet tria spatia occupet, ut hic:</p>
   <p>[ClefF4,3LP,O,Lv,Lig3vaa,Lig2vLacddx,Lig2vcdsnod,Lv;
      ClefC4,C,3LP,3LP,MXv,Lv,Bv,Lig3vcdsnda,Lv on staff5]</p>
   <p>Exemplum</p>
   <p>Capitulum X--De signo modi minoris imperfecti.</p>
   <p>Signum modi minoris imperfecti est longalis pausa duo occupans spatai
      ante vel post signum temporale immediate posita, neque refert etiam si sint plures
      dum tamen
      quaelibet duo spatia occupet. Praeterea si nulla penitus longalis pausa signum temporale
      sequatur aut praecedat, modum hunc etiam privative designat, ut hic patet:</p>
   <p>[ClefC4,2LP,O,Lv,Bv,Bv,Sv,Lig2vcssnod,Lv;
      ClefC3,C,2LP,2LP,Lv,Lig2vcssnodpts,Sv,Mv,Lv,Lig2vcdsnod,Lv,Lv; ClefC4,O,Lv,Lig2vcdsnod,Lv,Lv
      on staff5]</p>
   <p>Exemplum</p>
   <p>Animadvertendum tamen est quod si huiusmodi pausae longales quovis in
      modo maiori atque minori, ut praemisimus, signo temporali anteponantur, non sunt de
      cantus
      essentia, secus vero si postponantur, quia tunc rite pausantur.</p>
   <p>Capitulum XI--De signo temporis perfecti.</p>
   <p>Signum temporis perfecti est circulus perfectus qui quom sit in modum
      fere unius [O] quae quarta vocalis est formatus, a plerisque O appellatur, ut hic
      patet:</p>
   <p>[ClefC4,O,Bv,Sv,Bv,Lig2vcssna,Sv,Bv,Mv,Mv,Bv,Sv,Bv,Sv,Sv,Mv,Mv,Sv,Mv,Mv,Lig2vcssna,Lv
      on
      staff5]</p>
   <p>Exemplum</p>
   <p>Capitulum XII--De signo temporis imperfecti.</p>
   <p>Signum temporis imperfecti est circulus imperfectus, quem propter
      similitudinem formae quam habet cum tertia littera alphabeti quae est [C], nonnulli
      C
      appellant, ut hic patet:</p>
   <p>[ClefC3,C,BP,Bv,Lig3vcssnaa,Mv,Sv,Mv,Lig2va,Lig2vcssnod,Bv,Sv,pt,M,M,Lv
      on staff5]</p>
   <p>Exemplum</p>
   <p>Capitulum XIII--De signo prolationis maioris.</p>
   <p>Signum prolationis maioris est punctus in medio circuli perfecti vel
      imperfecti positus, ut hic:</p>
   <p>[ClefC3,CdOd,Bv,Sv,Mv,Mv,Mv,Sv,Mv,pt,Mv,Sv,Mv,Sv,Mv,Sv,Lv on
      staff5]</p>
   <p>Exemplum</p>
   <p>Capitulum XIV--De signo prolationis minoris.</p>
   <p>Signum prolationis minoris est absentia puncti de medio circuli
      perfecti vel imperfecti, ut hic:</p>
   <p>[ClefC4,CO,BP,Bv,Lig2vcssna,pt,Mv,Sv,Mv,Sv,Mv,Bv,Lig2vcssnod,Bv,Sv,Mv,Sv,Mv,Sv,Bvcsdx
      on
      staff5]</p>
   <p>Exemplum</p>
   <p>Capitulum XV--De speciebus compositionum in genere.</p>
   <p>Porro cantus alii ex omnibus quantitatibus perfectis componuntur, alii
      ex omnibus imperfectis, alii ex pluribus perfectis cum pluribus imperfectis, aut una
      tantum
      et alii ex pluribus imperfectis cum pluribus perfectis, aut una solum.</p>
   <p>Qua fit ut sexdecim compositionum species inveniantur per quas
      regularis valor notarum nunc maior, nunc minor esse perhibetur. Hinc de qualibet ut
      regularis valor notarum eis subiectarum clarius agnoscatur consequenter disseremus.</p>
   <p>Capitulum XVI--De prima specie compositionis et valore notarum in ea
      existentium.</p>
   <p>Prima species compositionis fit ex utroque modo perfecto, tempore
      perfecto et maiori prolatione. Itaque regulariter valet in ea maxima 3 longas, 9 breves, 27 breves et 81 minimas; longa 3 breves, 9 semibreves et 27 minimas; brevis
      3
      semibreves et 9 minimas; ac semibrevis 3 minimas, ut hic:</p>
   <p>[ClefC3,Od,3LP,3LP,3LP,MXv,Lv,Lv,Lv,Lig3vcdsnda,Lig2vcssnod,Sv,Mv,Mv,Mv,Lig2vcssnod,Bv,Lv
      on staff5]</p>
   <p>Exemplum</p>
   <p>Capitulum XVII--De secunda specie compositionis et valore notarum in ea
      existentium.</p>
   <p>Secunda species compositionis fit ex modo maiori perfecto, modo minori
      imperfecto, tempore perfecto et prolatione maiori. Itaque in ea valet regulariter
      maxima 3
      longas, 6 breves, 18 semibreves et 54 minimas; longa 2 breves, 6 semibreves et 18
      minimas;
      brevis 3 semibreves et 9 minimas; ac semibrevis 3 minimas, ut hic patet:</p>
   <p>[ClefC3,rob,Od,2LP,2LP,2LP,MXv,Lv,Lv,Lv,Lig2va,Lig2vcssnod,Mv,Mv,Mv,Bv,Lv on staff5]</p>
   <p>Exemplum</p>
   <p>Capitulum XVIII--De tertia specie compositionis et valore notarum in ea
      existentium.</p>
   <p>Tertia species compositionis fit ex modo maiori imperfecto, modo minori
      perfecto, tempore perfecto et prolatione maiori. Itaque valet in ea regulariter maxima
      2
      longas, 6 breves, 18 semibreves et 54 minimas; longa 3 breves, 9 semibreves et 27
      minimas;
      brevis 3 semibreves et 9 minimas; ac semibrevis 3 minimas, ut hic patet:</p>
   <p>[ClefC4,Od,3LP,3LP,MXv,Lv,Lig3vcdsndod,Bv,Lig2vcssna,Mv,Mv,Mv,Bv,Lv on
      staff5]</p>
   <p>Exemplum</p>
   <p>Capitulum XIX--De quarta specie compositionis et valore notarum in ea
      existentium.</p>
   <p>Quarta species compositionis fit ex utroque modo imperfecto, tempore
      perfecto et prolatione maiori. Itaque valet in ea regulariter maxima 2
      longas, 4 breves, 12 semibreves et 36 minimas; longa 2 breves, 6 semibreves et 18
      minimas;
      brevis 3 semibreves et 9 minimas; ac semibrevis 3 minimas, ut hic patet:</p>
   <p>[ClefC3,rob,Od,2LP,2LP,MXv,Lv,Lv,Bv,Sv,Mv,Mv,Mv,Mv,pt,SMv,Mv,Lv on
      staff5]</p>
   <p>Exemplum</p>
   <p>Capitulum XX--De quinta specie compositionis et valore notarum in ea
      existentium.</p>
   <p>Quinta compositionis species fit ex utroque modo perfecto, tempore
      imperfecto et prolatione maiori. Itaque in ea valet regulariter maxima 3 longas, 9
      breves,
      18 semibreves et 54 minimas; longa 3 breves, 6 semibreves et 18 minimas; brevis 2
      semibreves
      et 6 minimas; ac semibrevis 3 minimas, ut hic patet:</p>
   <p>[ClefC3,rob,Cd,3LP,3LP,3LP,MXv,Lv,Lv,Lv,Lig3vaod,Sv,Mv,Mv,Mv,Bv,Lig2vcssnod,Lv on
      staff5]</p>
   <p>Exemplum</p>
   <p>Capitulum XXI--De sexta specie compositionis et valore notarum in ea
      existentium.</p>
   <p>Sexta compositionis species fit ex modo maiori perfecto, modo minori
      imperfecto, tempore imperfecto et prolatione maiori. Itaque in ea valet regulariter
      maxima 3
      longas, 6 breves, 12 semibreves et 36 minimas; longa 2 breves, 4 semibreves et 12
      minimas;
      brevis 2 semibreves et 6 minimas; ac semibrevis 3 minimas, ut hic patet:</p>
   <p>[ClefC3,rob,Cd,2LP,2LP,2LP,MXv,Lv,Lv,Lv,Lig2va,Mv,Mv,Mv,Sv,Lig2vcssnod,Lv on staff5]</p>
   <p>Exemplum</p>
   <p>Capitulum XXII--De septima specie compositionis et valore notarum in ea
      existentium.</p>
   <p>Septima species compositionis fit ex modo maiori imperfecto, modo
      minori perfecto, tempore imperfecto et prolatione maiori. Itaque regulariter valet
      in ea
      maxima 2 longas, 6 breves, 12 semibreves et 36 minimas; longa 3 breves, 6 semibreves
      et 18
      minimas; brevis 2 semibreves et 6 minimas; ac semibrevis 3 minimas, ut hic patet:</p>
   <p>[ClefC4,Cd,3LP,3LP,MXv,Lig2vd,Lig3vaa,Sv,Mv,Mv,Mv,Lig2vcdsnod,Lig3vcdsndod,Lv on
      staff5]</p>
   <p>Exemplum</p>
   <p>Capitulum XXIII--De octava specie compositionis et valore notarum in ea
      existentium.</p>
   <p>Octava species compositionis fit ex utroque modo imperfecto, tempore
      imperfecto et prolatione maiori. Itaque regulariter in ea valet maxima 2 longas, 4
      breves, 8
      semibreves et 24 minimas; longa 2 breves, 4 semibreves et 12 minimas; brevis 2 semibreves
      et
      6 minimas; ac semibrevis 3 minimas, ut hic patet:</p>
   <p>[ClefC4,rob,Cd,2LP,2LP,MXv,Lv,Lv,Lig2vcdsnod,Sv,Mv,Mv,Mv,Bv,Lig2vcssna,Lig2vcssnod,Lv
      on
      staff5]</p>
   <p>Exemplum</p>
   <p>Capitulum XXIV--De nona specie compositionis et valore notarum in ea
      existentium.</p>
   <p>Nona species compositionis fit ex utroque modo perfecto, tempore
      perfecto et prolatione minori. Itaque regulariter in ea valet maxima 3 longas, 9 breves,
      27
      semibreves et 54 minimas; longa 3 breves, 9 semibreves et 18 minimas; brevis 3 semibreves
      et
      6 minimas; ac semibrevis 2 minimas, ut hic patet:</p>
   <p>[ClefC3,rob,O,MXv,Lv,Lv,Lv,Lig3vcdsndod,Lig2vcssna,Sv,Bv,Mv,Mv,Sv,Lv on
      staff5]</p>
   <p>Exemplum</p>
   <p>Capitulum XXV--De decima specie compositionis et valore notarum in ea
      existentium.</p>
   <p>Decima species compositionis fit ex modo maiori perfecto, modo minori
      imperfecto, tempore perfecto et prolatione minori. Itaque regulariter in ea valet
      maxima 3
      longas, 6 breves, 18 semibreves et 36 minimas; longa 2 breves, 6 semibreves et 12
      minimas;
      brevis 3 semibreves et 6 minimas; ac semibrevis 2 minimas, ut hic patet:</p>
   <p>[ClefC4,rob,O,2LP,2LP,MXv,Lv,Lv,Lv,Lig2va,Lig2vcssna,Sv,Mv,Mv,Sv,Lv on
      staff5]</p>
   <p>Exemplum</p>
   <p>Capitulum XXVI--De undecima specie compositionis et valore notarum in
      ea existentium.</p>
   <p>Undecima species compositionis fit ex modo maiori imperfecto, modo
      minori perfecto, tempore perfecto et prolatione minori. Itaque regulariter in ea valet
      maxima 2 longas, 6 breves, 18 semibreves et 36 minimas; longa 3 breves, 9 semibreves
      et 18
      minimas; brevis 3 semibreves et 6 minimas; ac semibrevis 2 minimas, ut hic patet:</p>
   <p>[ClefC3,O,3LP,3LP,3LP,MXv,Lv,Lv,Lig2vcdsnod,Sv,Mv,Mv,Sv,Lv on
      staff5]</p>
   <p>Exemplum</p>
   <p>Capitulum XXVII--De duodecima specie compositionis et valore notarum in
      ea existentium.</p>
   <p>Duodecima compositionis species fit ex utroque modo imperfecto, tempore
      perfecto et prolatione minori. Itaque regulariter in ea valet maxima 2 longas, 4 breves,
      12
      semibreves et 24 minimas; longa 2 breves, 6 semibreves et 12 minimas; brevis 3 semibreves
      et
      6 minimas; ac semibrevis 2 minimas, ut hic patet:</p>
   <p>[ClefC4,rob,O,2LP,2LP,MXv,Lv,Lv,Lig2vcdsnod,Lig2vcssnod,Sv,Bv,Lig2vcssna,Sv,Mv,Mv,Sv,Lv
      on
      staff5]</p>
   <p>Exemplum</p>
   <p>Capitulum XXVIII--De tertiadecima specie compositionis et valore
      notarum in ea existentium.</p>
   <p>Tertiadecima species compositionis fit ex utroque modo perfecto,
      tempore imperfecto et prolatione minori. Itque regulariter in ea valet maxima 3 longas,
      9
      breves, 18 semibreves et 36 minimas; longa 3 breves, 6 semibreves et 12 minimas; brevis
      2
      semibreves et 4 minimas; ac semibrevis 2 minimas, ut hic patet:</p>
   <p>[ClefC3,C,3LP,3LP,3LP,MXv,Lv,Lv,Lv,Lig3vaa,Bv,Lig2vcssna,Mv,Mv,Sv,Lv on
      staff5]</p>
   <p>Exemplum</p>
   <p>Capitulum XXIX--De quartadecima specie compositionis et valore notarum
      in ea existentium.</p>
   <p>Quartadecima species compositionis fit ex modo maiori perfecto, modo
      minori imperfecto, tempore imperfecto, et prolatione minori. Itaque regulariter valet
      in ea
      maxima 3 longas, 6 breves, 12 semibreves et 24 minimas; longa 2 breves, 4 semibreves
      et 8
      minimas; brevis 2 semibreves et 4 minimas; ac semibrevis 2 minimas, ut hic patet:</p>
   <p>[ClefC4,rob,C,2LP,2LP,2LP,MXv,Lv,Lv,Lv,Lig2va,Mv,Mv,Sv,Mv,Mv,Sv,Lv on
      staff5]</p>
   <p>Exemplum</p>
   <p>Capitulum XXX--De quintadecima specie compositionis et valore notarum
      in ea existentium.</p>
   <p>Quintadecima species compositionis fit ex modo maiori imperfecto, modo
      minori perfecto, tempore imperfecto et prolatione minori. Itaque
      regulariter valet in ea maxima 2 longas, 6 breves, 12 semibreves et 24 minimas; longa
      3
      breves, 6 semibreves et 12 minimas; brevis 2 semibreves et 4 minimas; ac semibrevis
      2
      minimas, ut hic patet:</p>
   <p>[ClefC4,rob,C,3LP,3LP,3LP,MXv,Lv,Bvcsdx,Lig3vaa,MP,Mv,pt,M,M,M,Bv,Lig2vcssnod,Lig3vaod,Lv
      on staff5]</p>
   <p>Exemplum</p>
   <p>Capitulum XXXI--De sextadecima specie compositionis et valore notarum
      in ea existentium.</p>
   <p>Sextadecima et ultima species compositionis fit ex utroque modo
      imperfecto, tempore imperfecto et prolatione minori. Itaque regulariter in ea valet
      maxima 2
      longas, 4 breves, 6 semibreves et 16 minimas; longa 2 breves, 4 semibreves et 8 minimas;
      brevis 2 semibreves et 4 minimas; ac semibrevis 2 minimas, ut hic patet:</p>
   <p>[ClefC3,rob,C,2LP,2LP,MXv,Lv,Lv,Lig2vcdsnod,Mv,Mv,Sv,Bv,Lig2vcssna,Mv,Mv,Sv,Bvcsdx
      on
      staff5]</p>
   <p>Exemplum</p>
   <p>Capitulum XXXII--De valore minimae.</p>
   <p>Valor autem minimae in omnibus quantitatibus stabilis fixusque manet,
      nec incrementum nec decrementum umquam recipiens. Ipsa etenim nota est valoris individui,
      eo
      quod simplex sit ac penitus incomposita, et quamvis valor aliarum quatuor notarum,
      ut
      praeostendimus, propter varietatem quantitatum quibus subiicuntur sit varius, tamen
      regularis est respectu illius qui in quantitatibus perfectis exceptive per imperfectionem
      earum attenditur. Quiquidem valor quom etiam sit apprehensione difficillimus, super
      eo
      specialem tractatum edidimus quem propter ipsius subiectum de imperfectionibus notarum
      inscripsimus.</p>
   <p>Capitulum XXXIII--Operis conclusio.</p>
   <p>Accipe iam precor, beatissima Beatrix, hoc tui Tinctoris opusculum
      quod, quia de regulari valore notarum sit inscriptum, quadam rationi consona proportione
      tuae celsitudini valore virtutum inestimabili quo nihil dignius est institutae non
      modo
      dedicandum, sed ut donandum censuit, firmissime sperans, quom ipsi proceres sapientes
      atque
      prudentes quorum ipsa princeps es, potius animum donantis quam donum spectare soleant,
      quod
      si magnitudinem amoris quo illae tuae ingenti gloriae afficiuntur, inspicias, parvitatem
      sui
      muneris profecto non contemnes.</p>
   <p>Explicit.</p>
</div>
</main>

</body>
</html>

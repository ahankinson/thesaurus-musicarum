<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Magistri Aegidii de Murino</p>
   <p>Tractatus cantus mensurabilis</p>
   <p>De modo componendi tenores motettorum.</p>
   <p>Primo accipe tenorem alicujus antiphone vel responsorii vel alterius
      cantus de antiphonario; et debent verba concordare de materia de qua fecere motetum;
      et tunc
      recipe tenorem, et ordinabis et colorabis secundum quod inferius patebit de modo perfecto
      vel imperfecto. Et modus perfectus est quando computantur tria tempora vel sex pro
      nota. Et
      modus imperfectus est quando computantur duo tempora vel quatuor pro nota, et quando
      tenor
      est bene ordinatus. Tunc si vis facere motetum cum quatuor, tunc etiam ordinabis et
      colorabis contratenorem supra tenorem; et quando vis dividere contratenorem,
      tunc accipe tenorem, et contratenorem si componis cum quatuor, et ordinatis triplum
      supra,
      bene ut concordet cum tenore et contratenore. Et si vis ipsum superius concordare,
      tunc
      divide tenorem in duas partes, vel quatuor, vel tot partes sicut tibi placuerit; et
      cum
      feceris unam partem super tenorem, tunc ipsa pars debet ita esse figurata, sicut prima
      pars,
      et sicut alia pars; et istud vocatur colorare motetos.</p>
   <p>Item potes ibi adjungere aliam subtilitatem, et hoc est, si vis, potes
      eam facere de modo perfecto, id est comparare super tempora insimul et post tria tempora
      debet superesse punctus divisionis. Hoc facto, procede ad motetum, id est ad quintum;
      et
      concordabis et colorabis cum triplo et tenore et cum contratenore, si est cum quatuor,
      et
      ita fac usque ad finem.</p>
   <p>Postquam cantus est factus et ordinatus, tunc accipe verba que debent
      esse in moteto et divide ea in quatuor partes; et sic divide cantum in quatuor partes;
      et
      prima pars verborum compone super primam partem cantus, sicut melius potest, et sic
      procede
      usque in finem; et aliquando est necesse extendere multas notas super pauca verba,
      super
      pauca tempora, quousque pervenientur ad complementum.</p>
   <p>Nunc ostendendum est qualiter tenores ordinabis et colorabis, et ita
      ordinabis et colorabis contratenores sicut tenores, tamen contratenor potest aliter
      colorari
      quam tenor, si vis. Et primo de modo perfecto ut consequenter patebit, et si tenor
      dicitur
      pluries quam semel, debet esse signatus contratenor. Quod si dicitur bis, quia prima
      vice
      non est necesse signare, quando dicatur bis, tunc appone hoc tale signum: 2; quod
      si dicitur
      ter, appone hoc signum 3; quod si dicitur quater, appone hoc signum 4; et secundum
      antiquos
      Magistros figuratur sic: II, III, IIII, 2, 3, 4.</p>
   <p>Tenor iste est de modo perfecto et quelibet nota valet sex tempora, et
      est coloratus, quia omnes sunt similes, et vocatur tenor ordinatus, quia non est aliqua
      mixtura in eo nisi pause:</p>
   <p>[ClefF3,Lig2Lcddxacddx; Lig2d; Lig2Lcddxacddx on staff4]</p>
   <p>Tenor iste est de modo perfecto, et plene valent sex tempora, et vacue
      valent quatuor tempora et iste tres vacue valent duas plenas. Et iste tenor vocatur
      mixtus;
      tamen est coloratus, et tamen possunt plures vacue poni in tenore si vis; tamen custode
      semper colorem; et sic de aliis mixturis que ponuntur. Intende videlicet de longis
      et de
      brevibus et de pausis:</p>
   <p>[ClefF3,Lig2Lcddxacddxv; Lig2dv; Lig2Lcddxacddxv on staff4]</p>
   <p>Tenor iste est de modo perfecto, et majores valent sex tempora, et
      minores quelibet valet unum tempus; et he sex debent esse punctate ante et retro,
      quia
      possunt computari cum nota antecedente vel subsequente. Et iste sex minores perficiunt
      unam
      majorem, et est tenor mixtus; tamen est coloratus:</p>
   <p>[ClefF3,MX,pt,B,pt,MX,pt,B,pt,MX,pt,B,pt,MX,pt,B,pt,MX,pt,B,pt,MX,pt,B,pt on staff4]</p>
   <p>Tenor iste est de modo perfecto et majores valent sex tempora et
      minores tria:</p>
   <p>[ClefF3,Lig3MXcddxaLcddxacddx,Lig2MXaMXcddx,Lig2MXdMX,Lig2MXdMX,Lig2Lcddxacddx,MX
      on
      staff4]</p>
   <p>Tenor iste est de modo perfecto, et majores valent sex tempora, et post
      majorem debet esse punctus divisionis. Et prima minor que sequitur, valet unum tempus,
      secunda duo, et tertia tria tempora. Et est tenor mixtus, tamen
      coloratus:</p>
   <p>[ClefF3,MX,pt,Lig3ad,MX,pt,Lig3cdsnodacddx,MX,pt,Lig3ad on staff4]</p>
   <p>Tenor iste est de modo perfecto, et majores valent sex tempora et
      minores tria tempora; et debent esse punctate ante et retro, quia possunt computari
      cum
      majoribus; et iste tenor est mixtus, tamen coloratus:</p>
   <p>[ClefF3,MX,pt,L,pt,MX,pt,L,pt,MX,pt,L,pt,MX on staff4]</p>
   <p>Tenor iste est de modo perfecto, et majores valent sex tempora et
      minores quelibet unum tempus; et est tenor mixtus, tamen coloratus:</p>
   <p>[ClefF3,MX,Lig3aod,Lig4aodacddx,Lig3oda,Lig3dod,MX on staff4]</p>
   <p>Tenor iste est de modo perfecto; et quelibet plena valet tria tempora,
      et vacue valent duo tempora; et est color mixtus, tamen coloratus:</p>
   <p>[ClefF4,L,L,L,Lv,L,L,L,Lv,L,L,L,Lv,L,L,L,Lv on staff5]</p>
   <p>Tenor iste est de modo perfecto, et prima valet unum tempus et secunda
      duo et tertia tria:</p>
   <p>[ClefF3,Lig3aacddx,pt,Lig3aacddx,pt,Lig3ad,pt,Lig3ad,Lig3cdsnodacddx,Lig3cdsnodacddx
      on
      staff4]</p>
   <p>Et tales tenores possunt dividi in quatuor partes diversimodo; et prima
      vice dicitur sicut stat; secunda vice dividitur vel diminuitur per dimidium de primo;
      et
      tunc prima nota valet unam semibrevem, et secunda duas et tertia tres, et sic usqae
      ad
      finem.</p>
   <p>Item tertia vice potest dici de tempore imperfecto; et tunc prima nota
      valet unum, et tertia duo tempora et sic usque finem.</p>
   <p>Item quarta vice, diminuitur istud tempus imperfectum per semi, id est
      per medium; tunc prima nota valet unam semibrevem, et secunda unam, et tertia duas,
      et sic
      usque ad finem.</p>
   <p>Item iste tenor potest aliter dividi in quatuor partes, videlicet:
      prima vice, de modo perfecto; tunc prima valet unum tempus, et secunda duo, et tertia
      tria,
      et sic usque ad finem.</p>
   <p>Item si secunda vice potest dici de tempore imperfecto, tunc prima
      valet unum tempus, et secunda unum, et tertia duo tempora.</p>
   <p>Item si tertia vice diminuatur per semi de prima voce, tunc prima nota
      valet unam semibrevem, et secunda duas, et tertia tres semibreves.</p>
   <p>Item si quarta vice, tunc diminuitur per semi de secunda vice; et tunc
      prima nota valet unam semibrevem, et secunda unam, et tertia duas semibreves, et sic
      usque
      ad finem. Et possunt poni pause post perfectiones, sed custodi semper colorem, et
      debet
      scribi sub tenore, sic: primo dicitur de modo perfecto; secundo de tempore imperfecto;
      tertio zeze vel cese per semi de primo; et quarto zeze sive cese per semi de secunda
      vice.</p>
   <p>Tenor iste quando est de modo imperfecto, tunc valet quelibet quatuor
      tempora; et quando est de modo perfecto, tunc quelibet valet sex tempora, sicut superius
      dictum est de tenoribus de modo perfecto, et est tenor ordinatus atque coloratus:</p>
   <p>[ClefF3,Lig2MXcddxaMXcddx; Lig2MXdMX,Lig2MXaMXcddx on staff4]</p>
   <p>Tenor iste quando vis quod sit de modo imperfecto, tunc valet quelibet
      duo tempora; et quando vis quod sit de modo perfecto, tunc valet quelibet tria tempora,
      sicut superius pouitur in tenoribus de modo perfecto, et est tenor ordinatus
      atque coloratus:</p>
   <p>[ClefF3,L,L,Lig2d,L,L,Lig2d,L,L,L,L,Lig2d on staff4]</p>
   <p>Tenor iste quando est de modo imperfecto, tunc majores valent quatuor
      tempora et minores duo; et quando est de modo perfecto, tunc majores valent sex tempora
      et
      minores tria, sicut superius patet:</p>
   <p>[ClefF3,MX,MX,L,MX,MX,MX,MX on staff4]</p>
   <p>Tenor iste quando est de modo imperfecto, tunc majores quatuor valent
      tempora, et minores quelibet unum tempus. Sed in modo perfecto sunt minores punctate,
      sicut
      superius patuit; et non est necesse eas punctare in modo imperfecto:</p>
   <p>[ClefF3,MX,MX,L,MX,MX,L,MX on staff4]</p>
   <p>Tenor iste est de modo imperfecto, et majores valent quelibet quatuor
      tempora et minores quelibet duo tempora:</p>
   <p>[ClefF3,MX,L,L,MX,L,L,MX,L,L,MX on staff4]</p>
   <p>Tenor iste est de modo perfecto, et prima nota valet unum et quarta
      tria tempora et pause computantur per se; et potest dici bis, si vis, sicut stat,
      vel potest
      fieri divisio in secunda vice per semi de prima; et tunc note valent tres semibreves,
      et
      quelibet pausa valet unam semibrevem:</p>
   <p>[ClefF3,Lig3aacddx,pt,BP,pt,Lig2acddx,Lig2acddx,pt,BP,pt,Lig4cdsnodad
      on staff4]</p>
   <p>Tenor iste est de modo imperfecto, et prime due note valent unum tempus
      pro qualibet, et tertia valet duo tempora; et potest dividi per semi, si dicitur bis,
      tunc
      due prime valent pro qualibet unam semibrevem, tertia duas semibreves, et pausa prima
      vice
      valent duo tempora, secunda vice non valent nisi unum tempus:</p>
   <p>[ClefF3,Lig3aacddx,LP,Lig4aaod,LP,Lig2d,LP,Lig2a,L,Lig3aacddx,LP,Lig4doda on staff4]</p>
   <p>Sciendum est quod per tenores supradictos potest inveniri quamplures
      alii modi et deduci alii tenores per viam subtilitatis, et ideo non est necesse
      contratenores componere. Plures eorum qui possunt inveniri, quando existit subtilis
      cantor,
      potest facere alios tenores quamplures eorum; et ideo sapienti et intelligenti pauca
      sufficiunt, sed que scripta sunt superius, ad doctrinam parvulorum scripta sunt.</p>
   <p>Unde dicendum est de Pausis, qualiter ipsas ordinabis in tenoribus; et
      primo de modo perfecto quod pause debent esse computate per se; tunc pone in tenoribus
      tres,
      vel sex, vel novem pausas de uno tempore, et debent esse punctate ex utraque parte,
      ut
      hic:</p>
   <p>[pt,BP,pt on staff2]</p>
   <p>et non debent poni nisi post perfectiones.</p>
   <p>Item si vis componere vel ordinare pausas cum perfectionibus, quod si
      pausa debet ire cum prima, quod est ante se, tunc debet esse punctata retro, ut hic:</p>
   <p>[Lig2cdsnd,BP,pt on staff4]</p>
   <p>Item si debet ire cum perfectione, que est retro se, tunc debet esse
      punctata ante, ut hic:</p>
   <p>[Lig2cssnacddx,pt,BP on staff4]</p>
   <p>Item potes etiam tales pausas ponere in modo perfecto,
      et non in alio, quia significat modum perfectionis ut hic: [LP,LP,LP on staff5]</p>
   <p>Aliquando possunt poni due simul, ut hic: [LP,LP,LP,LP,LP,LP on staff5]
      et non debent poni nisi post perfectiones; sed caveas, ne frangas colorem.</p>
   <p>Item si pausas ponere vis in modo imperfecto, non est necesse eas
      punctare, sed stant per se, ut hic: [Lig2dcddx,BP on staff2] vel sic: [Lig3aa, BP,Lig2cdsnd
      on staff4]</p>
   <p>Si per se stant, cum perfectionibus computantur, non debent esse
      punctate.</p>
   <p>Item si vis ponere pausas de duobus temporibus, tunc appone, ut hic:
      [LP,LP,LP on staff4] quia quot spatia tangunt, tot tempora valent.</p>
   <p>Item si vis pausas pro tribus temporibus ponere simul, tunc debes
      ponere unam de duobus et aliam de uno tempore, ut hic: [LP,BP on staff4]</p>
   <p>Si majores subtilitates cupis habere quam in isto volumine continetur,
      tunc stude fortiter in musicam, et forte Deus prestabit tibi per suam gratiam majorem
      intellectum atque subtilitatem.</p>
   <p>Est autem alius modus componendi motetos quam superius dictum est,
      videlicet: quod tenor vadat supra motetum et sic ordinabis:</p>
   <p>Accipe tenorem de antiphonario, sicut superius dictum est, quem
      colorabis et ordinabis, et stat in gamma bassa; et tu potes eum mittere in gamma alta;
      et
      quando est ordinatus bene, tunc facias discantum sub tenore, sicut melius scis et
      potes. Et
      si vis ipsum facere cum quatuor, tunc debet ibi essse contratenor. Sed oportet quod
      contratenor sit primo et concordet cum tenore, aliter non posset colorari. Item si
      vis
      facere motetum cum quinque, per hunc modum potest fieri: fac primo tenorem, sicut
      dictum
      est, et fac discantari subtus tenorem et concordare; hoc modo fac triplum discantari
      insuper
      motetum, sicut melius scis. Adhuc potes facere alium discantum qui ibi circumsonat
      triplum
      fulgendo ipsum triplum. Et iste quintus cantus vocatur quadruplum, et sic erit motetus
      totaliter plenus. Et credo quod non possint fieri plures cantus insimul.</p>
   <p>Item si motetum, triplum, quadruplum potes semper bene facere de modo
      perfecto, licet cantus esset de modo imperfecto, aliquando cantus est de modo perfecto
      et de
      tempore perfecto, et tunc debet semper poni punctus divisionis post tria, et debet
      prima
      perfectio durare usque ad finem.</p>
   <p>Isto modo debet fieri Ballada simplex: in primo fac apertum et clausum,
      et ultimo fac clausum solummodo.</p>
   <p>Item Ballada duplex habet apertum et clausum ante et retro.</p>
   <p>Item Vironellus simplex habet ante apertum et clausum retro.</p>
   <p>Item Vironellus duplex habet dimidium apertum et clausum ante, et
      apertum et clausum retro.</p>
   <p>Item Rondellus habet apertum ante, quando finitur in ut, et debet esse
      decima; et quando finitur in la, debet este quinta, et retro clausum. Deo gratias.</p>
   <p>Explicit tractatus cantus mensurabilis secundum magistrum Egidium de
      Murino.</p>
</div>
</main>

</body>
</html>

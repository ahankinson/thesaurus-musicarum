<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MEtrologus Liber</p>
   <p>IN nomine sancte et indiuidue Trinitatis incipit. de plana
      musica id est breuis sermo. Quid est Musica. Musica. est pericia modulacionis. sono.
      cantuque consistens. et est dicta Musica per diriuacionem .a. Musis. secundum. Ysidorum
      Ethimologiarum</p>
   <p>De inuentoribus artis musice</p>
   <p>Magister historiarum dicit quod Tubal pater canencium cithara.
      et organo. non instrumentorum quidem que longe post inuenta sunt. set inuentor fuit
      musice
      id est consonanciarum. Vt labor pastoralis quasi in delicias vertetur fratre suo itaque
      in
      arte ferraria fabricante sono malleorum delectatus ex ponderibus eorum porciones
      [proporciones corr. supra lin.]. et consonancias que ex hijs nascuntur diligenter
      facere
      cogitauit Et quia audierat Adam prophetasse de duobus iudicijs. ne periret ars inuenta.
      scripsit vel insculpsit eam in duabus columpnis in qualibet totam. Vna Marmorea. altera
      Latericia. quarum altera non dilueretur [diluuio add. supra lin.]. altera non dissolueretur
      incendio. Marmoream vero dicit Josephus ad huc esse in terra Syriaca. et sic maxime
      errant
      Greci putantes Pictagorem philosophum dicte artis esse inuentorem</p>
   <p>Quid prodest musica</p>
   <p>Musica secundum Ysidorum Ethimologiarum. mouet affectus.
      prouocat in diuersum ambitum sensus in prelio quoque tube concentus pugnantes accendit.
      et
      quanto vehemencior fuerit clangor. tanto fit ad certamen animus forcior ad tollerandum
      quosque labores Musica. animum mulcet. et singulorum operum mitigacio est. modulacio
      vocis
      solatur.</p>
   <p>De tribus Musice partibus.</p>
   <p>Musice partes sunt tres secundum Ysidorum Ethimologiarum. id
      est Armonica. Rithmica. et Metrica. Armonica est que discernit in sonis acutum et
      grauem
      Ritmica est que requirit incursionem verborum vtrum bene sonus aut
      male cohereat. Metrica est. que probabili racione mensuram diuersorum metrorum cognoscit.
      Verbi gracia. Heroicon Iambicon. et cetera. vt inferius docetur.</p>
   <p>De triformis Musice diuisione</p>
   <p>Ad omnem autem sonum. que materies est cantilenarum secundum
      Ysidorum Ethimologiarum. triformem consistit esse naturam. Prima est Armonica. que
      ex vocum
      cantibus constat. Secunda Organica. que ex flatu consistit. Tercia. Rithmica. que
      pulsu
      digitorum numeros recipit. Nam aut voce editur sonus sicut per fauces. aut flatu sicut
      per
      tubam vel tibiam. aut pulsu. sicut per citharam. aut per quodlibet aliud. quod percuciendo
      canorum est.</p>
   <p>De Gamma.</p>
   <p>Note. ante. vel figure id est littere in Gamma. secundum
      Guidonem de sancto Mauro. capitulo secundo hee sunt. In primis ponitur [Gamma]. littera
      greca. et dicitur Gamma. Deinde secuntur septem Alphabeti littere graues. ideoque
      maioribus
      litteris insignite hoc modo A. B. C. D. E. F. G. Post has. alie septem littere acute
      repetuntur. set minoribus litteris describuntur. In quibus tamen inter .a et .c. duplicem
      .b. ponimus. Vnam quam rotundam facimus. alteram quadrauimus ita. a. b. [sqb]. c.
      d. e. f.
      g. Addimus hijs eisdem litteris quinque set varijs figuris tetracordum. superacutarum
      in quo
      .b. similiter duplicamus. A. b. [sqb]. c. d. He .a. multis superflue dicuntur. nos
      autem
      maluimus superhabundare. quam deficere. Fiunt ita simul omnes .21. ita tamen quod
      semper
      ponatur vna figura vel littera in regula quam lineam appellamus. et alia in spacio
      hoc modo.
      ita eciam. quod ista littera .D. fit vltima.</p>
   <p>[London, British Library, Lansdowne 763, f.61v; text:
      Superacute. A la. mi. re. B fa. mi. C sol. fa. D la sol] </p>
   <p>[London, British Library, Lansdowne 763, f.62r; text: Graues. [Gamma]
      vt. per [sqb] quadratam arsis. id est eleuacio. in .D. thesis. A re. [sqb] mi. C fa.
      vt. per
      proprium cantus arsis id est eleuacio. in .D. thesis. D sol re, E la. mi. F fa vt
      per b.
      rotundam quam mollem vocamus thesis. id est deposicio. G sol. re. vt per .[sqb]. quadratam,
      Acute., a. la. mi. re, b. fa [sqb] mi per b. thesis, c. sol. fa. vt. per .[sqb]. quadratam,
      d. la. sol. re., e. la mi, f. fa. vt. per B thesis, g. sol. re. vt. per [sqb] quadratam]</p>
   <p>IN figura prima [Gamma] id est Gamma. et in istis duabus
      litteris Gsolreut graui. et gsolreut. acuta. incipit cantus per [sqb] quadratam. Et
      ab hijs.
      vsque ad istas tres litteras ascendit scilicet ad Elami. grauem. et ad elami acutam.
      et ad
      .Dlasol superacutam supradicto modo. Item in duabus hijs litteris Cfaut graui. et
      .c.solfaut
      acuta. incipit cantus per propriam vocem. et ab hijs. vsque ad has duas litteras ascendit
      scilicet ad .a.lamire acutam. et ad Alamire superacutam. vt supra notatum est. Item
      in hijs
      duabus litteris Ffaut graui. et Ffaut acuta incipit cantus per b rotundam quam mollem
      vocamus et ex istis vsque ad has litteras ascendit scilicet d.lasolre acutam. et ddlasol
      superacutam sicut prenotauimus in predicta figura. Vnde versus. Ter g.[sqb]. quarre
      bis .c.
      properchaunt F duo b. mol.</p>
   <p>De notis. vel sillabis</p>
   <p>Sex sunt note vel sillabe. in quibus totus cantus disponitur
      scilicet Vt. Re. Mi. Fa. Sol. La. Cumque tam paucis notis vel sillabis tota armonia
      formetur. vtillimum est. alte eas memorie commendare</p>
   <p>De clauibus.</p>
   <p>Vbicumque inuenitur in aliqua linea. [id est regula add. supra
      lin.] talis figura .D. ipsa tota linea erit .d. solre. Et si sequatur in propria linea
      talis
      figura [sqb]. vel talis .f. tunc deinceps non erit dsolre linea predicta. set Ffaut.
      Et si
      in aliqua linea formaretur talis figura .c. tota ipsa linea erit Csolfaut. Et si sequatur in ipsa linea talis figura G tunc deinceps non erit csolfaut
      linea predicta set gsolreut Quandocunque inuenitur in aliquo spacio. talis figura
      .b. totum
      ipsum spacium erit b.fa.[sqb]mi. et cantetur per b mollem. et si sequatur in eodem
      spacio
      talis figura .[sqb]. eciam erit b.fa[sqb].mi. set cantetur per [sqb]. quadratam. Si
      autem in
      aliqua linea inuenitur talis figura bb. tota ipsa linea erit bfa[sqb]mi. superacuta
      et
      cantetur per b mollem. et si inuenitur talis figura in aliqua linea bb. vel talis
      figura
      .[sqb] tunc erit ipsa linea bfa[sqb]mi. superacutus et percantetur per [sqb] quadratam.
      Notandum quod cantus b. mollis. non sine .b. signaitatur. cantus vero [sqb] quadrati
      per
      absenciam b. mollis dinoscitur.</p>
   <p>De consonantibus.</p>
   <p>Dispositis itaque vocibus inter vocem et vocem. alias maius
      alias minus spacium cernitur secundum Guidonem de sancto Mauro capitulo quarto vt
      Tonus
      Semitonus Ditonus Semiditonus Diatessaron Diapente Tonus cum Diapente Semitonus cum
      Diapente
      Semiditonus cum Diapente et Diapason.</p>
   <p>De Tono.</p>
   <p>Tonus est vox quedam bene et regulariter sonans ita vt habeat
      naturaliter ascensum et descensum. vt inter [Gamma]. et Are. et inter Are. et Bmy.
      et inter
      Cfaut et Dsolre. et inter Dsolre et Elami. et inter Ffaut. et gsolreut graues. et
      inter
      gsolreut. et alamire et inter alamire et [sqb] quadratam id est bfa[sqb]mi. et inter
      b
      rotundam et csolfaut. et inter c solfaut et dlasolre. et inter dlasolre et elami.
      et inter
      ffaut et gsolreut acutas. et inter gsolreut et aalamire et inter aalamire et bb quadratam
      id
      est bfabbmi. et inter b rotundam et csolfa. et inter csolfa et ddlasol superacutas</p>
   <p>De semitono.</p>
   <p>Semitonus est quedam vox que minorem et molliorem sonum reddit
      sicut Fa Mi Mi Fa. videlicet inter Bmi. et Cfaut. et inter Elami. et Ffaut graues. et inter alamire. et b rotundam id est bfa[sqb]mi. acutas. et inter.
      [sqb]
      quadratam. et csolfaut acutas. et inter elami. et ffaut acutas. et inter alamire.
      et bb
      mollem id est bbfa.[sqb]mi. et bbfa[sqb]mi superacutus tantum Nam inter alias figuras
      vel
      litteras. non semitonus set plenus tonus cernitur [sicut iam add. supra lin.] prenotatum
      est. et sic maxime errant qui in plana musica. faciunt semitonum vbi plenus tonus
      haberetur</p>
   <p>De semiditono</p>
   <p>Semiditono est quedam vox que habet in se. tonum. et
      semitonum. et molliorem sonum reddit quam illa que duos plenos tonos habet. sicut
      Re Fa. Fa.
      Re. Mi. Sol. Sol Mi. tam in grauibus quam in acutis. et superacutis.</p>
   <p>De Ditono.</p>
   <p>Ditonus est quedam vox que habet in se duos plenos tonos et
      minorem sonum reddit tam in eleuacione quam in reflexione sicut Vt Mi. Mi. Vt. Fa.
      La. La.
      Fa. tam in grauibus quam in acutis et superacutis.</p>
   <p>De Diatessaron.</p>
   <p>Diatessaron. est quedam vox que habet in se duos plenos tonos
      et dimidium id est semitonum. sicut Vt. Fa. Fa. Vt. Re. Sol. Sol. Re. Mi. La. La.
      Mi. tam in
      grauibus quam in acutis et superacutis.</p>
   <p>De Diapente.</p>
   <p>Diapente. est quedam vox que habet in se tres plenos tonos. et
      dimidium id est semitonum. sicut Vt Sol Sol Vt. Re La La Re. Mi Mi Mi Mi. Fa Fa. Fa
      Fa. tam
      in grauibus. quam in acutis et superacutis. Habens itaque sex vocum consonancias id
      est
      Tonum Semitonum. Semiditonum. Ditonum Diatessaron. et Diapente In nullo autem cantu.
      alijs
      modis. vox voci coniungitur vel incedendo vel remittendo. Cumque tam paucis clausulis.
      tota
      Armonia formetur. Vltimum est alte eas memorie commendare. et deuote plene in cantando
      [vel
      canendo supra lin.] senciantur ab exercicio. numquam necessarie vt hijs clauibus habitis
      canendi possis periciam sagaciter ideoque facile possidere.</p>
   <p>De tono cum Diapente.</p>
   <p>Tonus cum Diapente est quedam vox que habet in se quatuor tonos et
      dimidium. sicut Vt La. La Vt. et in consimilibus tam grauibus quam in acutis et
      superacutis</p>
   <p>De Semitono. cum Diapente.</p>
   <p>Semitonus cum Diapente est quedam vox. que habet in se tres
      tonos. et duos semitonos. vt ab Elami graui in Csolfaut. et in consimilibus vbicumque
      canitur. De Semiditono cum. Diapente. Semiditonus cum Diapente. est quedam vox que
      habet in
      se quatuor tonos. et duos semitonos vt .a. Dsolre in csofaut. et in consimilibus vbicumque
      canitur.</p>
   <p>De Diapason.</p>
   <p>Diapason. est in qua Diatessaron et Diapente iunguntur. Cum
      enim ab Are in Dsolre grauem sit Diatessaron. et ab eadem Dsolre in Alamire acutam
      sit
      Diapente. tunc ab Are graui in Alamire acutam consistit Diapason. cuius vis est eamdem
      litteram vtroque habere latere vt a .Bmi graui in .[sqb]. quadratam id est in bfa[sqb]mi
      acutam. et a Cfaut in Csolfaut. et .a. Dsolre in dlasolre. et relique enim sicut vtraque
      voce eadem littera vocatur. Ita per omnia eiusdem qualitatis perfectissime similitudinis
      vtraque habetur et creditur. Nam sicut finitis septem diebus eosdem repetimus vt semper
      et
      octauum eundem vocamus.</p>
   <p>De Interpretacione. Tonorum.</p>
   <p>Tonus autem .a. tonando id est sonando nomen accepit Semitonus
      [a add. supra lin.] semis id est non plenus tonus Ditonus id est duo toni. Diatessaron.
      sonat de quatuor Nam et quatuor habet voces Diapente dicitur .a. quinque sunt enim
      in eius
      spacio quinque voces Diapason. interpretatur de omnibus. eo quod omnes habet voces.</p>
   <p>De Modis et Tropis. vel Tonis.</p>
   <p>Hij sunt quatuor modi vel tropi quos abusiue tonos vocant.
      secundum. Guidonem de sancto Mauro capitulo decimo Qui sic sunt abinuicem naturali
      diuersitate disiuncti. vt alter alteri in sua sede locum non tribuat. alterque alterius
      naturam aut transformet. aut nunquam recipiet. Hos autem modos vel
      tropos grece nominamus Prothum. Deuterum. Tritum. Tetrardum.</p>
   <p>Que sit vox. et quare in cantu non obtineat principatum.</p>
   <p>Cum aliquem cantare audiuimus secundum Guidonem de sancto
      Mauro. capitulo vndecimo primam eius vocem cuiusmodi sit ignoramus. Quia quemadmodum
      aut
      Toni. aut Semitoni. vel relique species secuntur nescimus Finito vero cantu. vltime
      vocis
      modum ex preteritis aperte cognoscimus. Incepto enim cantu quid sequitur ignoramus.
      Finito
      enim quid precesserit videmus Itaque finalis vox est quam medijs intuemur Deinde si
      eidem
      cantui versum vel psalmum. aut aliqud velis subiungere ad finalem vocem maxime opus
      est
      coaptare non aliud prime vel aliarum adeo inspeccionem redire. Additur quoque illud
      quod
      acutissime cantus finalem vocem maxime distincciones nittunt. Nec mirum regulas musice
      a
      finali voce sumere. cum in grammatice partibus pene vbique vim sensus in vltimis litteris
      vel sillabis. per casus et numeros. personas. et tempora discernimus Igitur quia et
      omnis
      laus in fine canitur iure dicamus. quia omnis cantus eius modo sit subiectus. et ab
      eo modo
      regulam sumat. quem vltimum sonat .A. finali itaque voce. in quintam quolibet cantu
      ex
      predictis. quatuor modis. iusta est deposicio. et vsque ad octauas vel decimas eleuacio.
      licet contra hanc regulam sepe fiat cum ad decimam ne progrediamur vocem iubemur.
      Vnde et
      finales voces statuerit scilicet Dsolre Elami Ffaut [et add. supra lin.] Gsolreut
      graues</p>
   <p>De diuisione quatuor modorum in octo secundum Guidonem. de
      sancto Mauro.</p>
   <p>Interea cum cantus huiusmodi vt Prothi ad operacionem finis
      cum sint graues et plani. tunc acuti. et alti versus et palmi. et si quid vt diximus
      fini
      aptandum erat. vno eodem quoque modo prolatum diuersis aptari non poterat Quod enim subiungebatur si erat graue cum acutis non conueniebat si
      erat acutum a grauibus discordabat Consilium fuit itaque vt [quisquis add. supra lin]
      vniusquisque modus partitur in duos id est in acutum et grauem distributis quia regulis.
      acuta acutis. et grauia conuenirent grauibus. Et Acutus quisque modus diceretur Autenticus
      id est auctoralis et princeps Graues autem Plagi vocarentur id est collaterales et
      minor Cum
      ergo dicatur Autenticus Prothus et plaga prothi. et similiter de reliquis naturaliter
      qui in
      vocibus quatuor erant. in cantibus facti sunt octo Abusiue autem tradidit Latius dicere
      pro
      Autentico Proto. et Plaga Prothi primus et secundus pro Autentico Deutero. et Plaga
      Deuteri
      tercius et quartus pro Autentico Trito. et Plaga Triti. quintus et sextus et pro Autentico
      Tetrardo et Plaga Tetrardi septimus et octauus</p>
   <p>De octo modorum. agnicione. et acumine. et grauitate.</p>
   <p>Igitur octo sunt modi. vt octo sunt partes orationis et octo
      forme beatitudinis secundum Guydonem de sancto Mauro. capitulo terciodecimo per quos
      omnis
      cantilena discurrens octo dissimilibus vocibus et qualitatibus variatur. Ad quos in
      cantibus
      discernendos. eciam quedam neume inuente sunt ex quarum aptitudine ita modum cancionis
      agnoscimus. sicut sepe ex aptitudine corporis. cuius sit tunica reperimus Preterea
      primus
      tercius quintus et septimus modus eleuacionem habent .a. suis finalibus litteris.
      vsque ad
      octauam vocem. et aliquando ad nonam et aliquando ad decimam auctoritate psalmiste
      dicentis
      In psalterio decacordo psallite illi. Secundus vero modus habet eleuacionem .a. sua
      finali
      littera. vsque ad Alamire acutam. et aliquando vsque ad b rotundam. regulariter scilicet
      in
      Antiphonis cantandis vel Responsorijs. Aliquando vsque ad Csolfaut. tamen irregulariter
      In
      Gradalibus vero cum suis versibus. et in Sequencijs aliquando. set raro vsque ad dlasolre
      et
      elami acutus vt in Gradali Vniuersi qui te. [et cetera add. in marg.] et in Gradali Benedicta et venerabilis. et in consimilibus tamen irregulariter Quartus
      autem et Sextus modi habent eleuaciones a suis finalibus litteris vsque ad quintam
      vocem. et
      aliquando ad sextam set raro ad septimam vt in Officijs et in Offertorijs cantandis
      Octauus
      vero modus habet eleuacionem .a. sua finali littera. vsque ad quintam vocem. et aliquando
      ad
      sextam regulariter. et aliquando ad octauam vocem scilicet ad litteram consimilem
      id est
      gsolreut acutam. quod est Diapason. tamen irregulariter. set propter dulcedinem cantus
      Preterea. primus tonus potest descendere sub sua finali littera regulariter vsque
      ad
      secundam vocem. irregulariter vero vsque ad terciam et quartam Tercius vero tonus.
      vsque ad
      Cfaut. et Quintus modus vsque in semitonum. et aliquando ad quartam vocem. Secundus
      autem et
      Sextus modi possunt descendere sub finalibus litteris vsque ad quartam vocem. Septimus
      vero
      tonus ad secundam vocem. et aliquando ad quartam Quartus enim modus vsque ad quartam
      vocem
      tantum. nisi in Sequencia Fulgens preclara. Que descendit et ascendit irregulariter.
      Octauus
      vero modus vsque ad quartam vocem regulariter. irregulariter vero ad quintam et aliquando
      ad
      sextam set raro vel ad septimam et hoc precipue in prosis et sequencijs ad missam.
      vt in
      sequencijs Christi hodierna. et Alle celeste. et Ad celebres et Christo inclito candida.
      et
      in consimilibus. Nam quando desinit cantus octaui toni in dlasolre. tunc potest descendere
      ad Ffaut vel elami graues Et si vox aliquo modo id est tono supranotato inferius descenderit
      vel superius ascenderit quam supradiximus. tunc falsus erit cantus. Plage vero et
      Autentici.
      Prothi Deuteri Triti. et Tetrdi. aliquando in Alamire. et bfa[sqb]mi. csolfaut dlasolre.
      et
      gsolreut acute vt necessario finiuntur causa toni. vel semitoni. Supradicte regule
      per maxime canentur in Antiphonis et Responsorijs vt cantus Psalmis et
      versibus coaptentur. Opertet vt communibus regulis fulciantur. alioquin plures cantus
      inuenies in quibus adeo confunduntur grauitas. et acumen vt non possit aduerti. cui
      magis.
      aut Autentico. aut Plage conferantur. Propterea et ignotorum cantuum inquisicione
      plurimum
      iuuamur. cum talium aptitudine. soni cuiusque proprietatem per vim tropicam intuemur.
      Est
      autem tropus. species cancionis qui et modus dictus est et adhuc dicendum est de eo</p>
   <p>De. Tropis iure Musice. secundum Guydonem de Sancto Mauro.</p>
   <p>Horum autem Troporum exercitati ita proprietates discretas vt
      ita dicam facies extimplo vt audierint recognoscunt. sicut peritis gentibus coram
      positis
      multis habitus est intueri. Potest et dicere hic grecus est. ille hispanus. ille teutonicus
      est. ille vero gallus. Atque ita diuersitas troporum diuersitati mencium coaptatur
      vt vnus
      autem Deuteri factis saltibus deflectatur. Alius Plagis triti digerat voluntatem.
      Vni
      Autentici tetrardi gracilitas magis placet. iter eiusdem plage suauitatem probat.
      et sic de
      reliquis [aptaciones naturales ad conclusiones musicales. in marg.] Nec mirum si varietati
      sonorum delectatur auditus. cum varietate colorum gratulatur visus. varietate odorum
      foueatur olfactus. mutatisque saporibus ligua congaudeat. Sicut enim per fenestras
      corporis
      habilium rerum suauitas intrat mirabiliter penetralia cordis. inde est quod sicut
      quisdam
      saporibus. vel odoribus. vel colorum intuitu. similiter auditu. sonorum salus. tam
      cordis
      quam corporis vel minuitur. vel augetur [aptaciones historiales ad easdem conclusiones.
      in
      marg.] Ita quondam [[quondam]] legitur. Quidam Freneticus canente Asclepiade [cithara
      add.
      supra lin.] medico. ab insania reuocatus est. Item alius ab illius quidam sonitu cithare.
      in
      tantam libidinem excitatus est vt cubiculum puelle quereret affringere dementatus.
      Moxque citharedo mutante modum voluptatis penitencia dicte recessisse
      confusus Item Dauid Saulem demonium cithara mitigabat. et demonicam feritatem huius
      artis
      potenti vi ac suauitate frangebat. Quem tamen solum vis diuine sapiencie ad plenum
      patet nos
      vero qui in enigmate sicut aberide percepimus. set quia de artis virtute vix pauca
      libauimus
      quibus ad bene modulandum rebus opus sit videamus.</p>
   <p>De comoda. vel componenda modulacione secundum Guydonem de
      sancto Mauro.</p>
   <p>Igitur quemadmodum in Metris sunt littere. sillabe. partes.
      pedes. et versus. ita in Armonia sunt pro tongi [vel note. add. supra lin.] id est
      voces vel
      soni. quorum vnus duo vel tres aptantur in sillabis. ipse que sole. vel duplicate
      neumam vel
      partem constituunt cantilene. et pars vna vel plures distinccionem faciunt id est
      congruum
      respiracionis locum de quibus illud est notandum. quod tota pars compresse et notanda
      et
      exprimenda est. Sillaba vero compressius tenor vero id est vltime mora vocis. quia
      in
      sillaba quantumlumcumque est in parte amplior diutissimus vero distinccionum signum
      in hijs
      diuisionis existit. sicque est opus vt quia metricis pedibus cantilena plaudatur.
      Preponat
      que sibi Musicus. quibus ex hijs diuisionibus incedentem faciat cantum. sicut metricus
      quibus faciat pedibus versum. nisi quod Musicus non se tanta legis necessitate constringat.
      quia in omnibus se hec ars in vocum disposicione racionabili varietate. per multas
      quam
      racionabilitatem. etsi se non comprehendamus. racionabilem tamen est id quo mens in
      qua est
      racio delectatur. set hec et huius modi melius colloquendo quam in scribendo [monstrantur
      add. supra lin.] Item more versuum distincciones sunt equales. et aliquociens hee
      de
      repetite. aut pro alia parua mutacione varietate. et cum per plures fuerint duplicate
      habentes partes non nimis diuersas. et que aliquociens eedem
      transformentur per modos id est tonos aut similes intente et remisse inueniantur Item
      et vt
      reciprocata neuma eadem via qua venerat redeat et per eadem vestigia. Item vt qualem
      ambitum
      vel lineam vnam facit saliendo ab acutis. talem alteram inclinatam .e. regione opponat.
      rundendo .a. grauibus sicut fit cum in puteo ymaginacionem nostram expectamus Item
      aliquando
      vna sillaba. vnam vel plures habet neumas. Aliquando vna neuma plures diuiditur in
      sillabas.
      Variabuntur hee vel omnes neume cum alias ab eadem note reincipiant. Alias .a. dissimili
      secundum laxacionis et acuminis varias qualitates Item vt ad principalem vocem id
      est
      finalem vel si quam affinem eius pro ipsa elegerint. pene omnes distincciones currant
      vt
      eadem aliquando sicut et vox et in has omnes aut per plures distincciones sumat aliquando
      et
      incipiat. qualia apud Ambrosium si curiosus sis inuenire licebit. Sunt vero quasi
      prosaici
      cantus qui minus hoc obseruant. in quibus non est cure si alie maiores alie minores
      partes
      et distincciones per loca sum distinccione vel separacione inueniantur more prosarum
      id est
      sequenciarum Metricos autem dico cantus. quia sepe ita canimus. vt quasi versus pedibus
      scandere videamus sicut sit cum ipsa metra canimus. in quibus cauendum est ne superflue
      continuentur neume disillabe sine admixtione trisillabarum atque tetrasillabarum Sicut
      enim
      lirice poete nunc hos nunc alios iunxere pedes. ita et qui cantum faciunt racionabiliter
      diuersas ac discretas neumas consonant Racionabilis vero discrecio est si ita sint
      neumarum
      et distincionum moderata varietas. vt cum neume neumis. et distinciones distinccionibus
      quadam semper similitudinem sibi consonanter rundeant. vel sic similitudo similitudinis
      more
      predulcis Ambrosij. Non autem parua similitudo est metris et cantibus cum et neume
      loco sint
      pedum. et distincciones loco versuum. Vtpote prima neuma dactilico.
      illa vero spondaico alia iambico. more discurrant. et distinccionem nunc tetrametram.
      nunc
      pentametram. alias quasi exametratrinas. et multa alia in hunc modum. Dactilus habet.
      vnam
      longam. et duas breues. sequentes hoc modo. vt hic. [L,S,S on staff4] vel sic [L,S,S,L,S,S
      on staff4] Spondaici hoc modo figurantur vt hic [L,L,L,L on staff4] Gemina. vel dupla
      sic
      figurantur vt hic [Lig2art,Lig2art on staff4] vel sic. [Lig2cdsnd,Lig2cdsnd on staff4]
      Pentametrum sic. figuratur. [Lig4aodart,S,S on staff4] Anapestus hoc est repercussio
      sic.
      [Lig3cdsnodart on staff4] vel sic [Lig4aodart on staff4] Trimetrum vel tetrametrum
      vel
      trocheus. Trocheus vero dictus est ab eo quod celerem conuersionem facit cantilene.
      vt hic.
      [Lig2art,L,S,S,S on staff4] vel sic. [Lig2art,S,S,S,L,S,S on staff4] Tribrachus dictus
      est
      ex tribus breuibus vt hic sic [Lig3ad on staff4] vel sic. [Lig3ad on staff4] Figura
      vero
      molosi qui dictus est a. saltacione hoc. modo. [Lig2a on staff4] Idem est quod sic.
      [Lig2art,L on staff4] Fictilos facimus sic. vt hic. [L,Lig3odart on staff4] Ternarios
      facimus hoc modo. vt hic. [Lig2art,L,B,Lig2art on staff4] vel sic. [Lig2art,L,L,Lig2art
      on
      staff4] Triplum dictum est quia maior pars continet ter totum vnius id est tria et
      vnum vt
      hic. [L,S,S,S on staff4] Exametros vel Epitriti semper habent tres longas. et vnam
      breuem vt
      hic. [L,L,Lig2cdsnd on staff4]</p>
   <p>Licet enim longas. et breues nominamus non sic tenentur in
      plana musica. sicut et in organo. set omnes note preter pausaciones equaliter cantentur.
      Ad
      nichil enim deseruiunt nisi tantum ad ornamentum. ita quod in vnum terminentur partes
      et
      distincciones neumarum atque verborum nunc tenor longus in quibusdam breuibus sillabis.
      aut
      breuis in longis ob cecitem paret. quod tamen raro opus erit curare propter Barbarismum.
      nam
      in cantu sepe oportet Barbarizare Barbarismus autem fit scripto et pronunciacione.
      [quid est
      Barbarizare vel Barbarismus quot modis dicitur in marg.] Scripto quatuor modis. Si
      quis in
      vero litteram vel sillabam adiciat. mutet. transmutet. vel minuat. Pronunciacione fit duobus modis Temporibus et Tonis. Per tempora vero fit Barbarismus.
      si
      pro longa sillabam breuis ponatur. aut pro breui longa. sicut iam supradiximus. per
      tonos et
      plagas prothi. si accentus in aliam sillabam commutetur iuit vt rerum euentus sic
      cancionibus mutetur effectus vt in tristis rebus graues sint neume. in tranquillis
      iocunde.
      in prosperis exultantes et relique. Item sepe vocibus grauem et acutum supponimus
      quia sepe
      aut maiori impulsu. aut minori efferimus. adeo vt eiusdem vocis sepe repeticio. eleuacio.
      vel deposicio. esse videatur. Item in modum currentis equi id est velocis capilli
      semper in
      fine distinccionum rarius voces ad locum respiracionis accedant. et quasi graui more
      ad
      repausandum lasse perueniant. Sepissime autem et raro oportet note composite huius
      rei
      poterunt iudicium dare Liquescunt autem in multis voces. more litterarum id est
      consonanciarum ita vt inceptus modus vnius vocis ad alteram limpide transiens nec
      finiri
      videatur. Porro liquescenti voci descendendo penitus quasi maculando supponimus aliquando
      super consonancias vt .Reg.Dig.Lig.Aug.In.Ren. Ven.Tim.Tem. et super consimiles sonando
      vsque ad proximam vocem. vel notam iuxta se vel supra se. hoc modo vt hic.</p>
   <p>[London, British Library, Lansdowne 763, f.67v,1]</p>
   <p>Ascendendo sicut hic.</p>
   <p>[London, British Library, Lansdowne 763, f.67v,2]</p>
   <p>Et si proxima nota. subsequens inferior se fuerit. tunc non
      est liquescens set due note sunt. post hanc liquescentem hoc modo.</p>
   <p>[London, British Library, Lansdowne 763, f.67v,3]</p>
   <p>Aliquando sequitur alia nota inferior se. similiter fiet et
      post has notas. Super vocales non faciet liquescentem. vel striccionem nisi tantum
      super</p>
   <p>[London, British Library, Lansdowne 763, f.67v,4; text: Au.
      Eu. Luy eyu et ey]</p>
   <p>Quando enim super A. E. I. O sic formatur vt hic</p>
   <p>[London, British Library, Lansdowne 763, f.67v,5; text: A E I
      O.]</p>
   <p>Tunc vero vltima pro duabus reputatur
      vocibus. et si eam liquescentem plenius vis proferre non liquefaciens [vel add. supra
      lin.]
      nocebit. Sepe autem magis placet et omnia quecumque diximus nec nimis raro facias
      nec
      continue set sum discrecione.</p>
   <p>De multiplici varietate sonorum. et neumarum secundum G. de
      sancto Mauro capitulum sextumdecimum.</p>
   <p>Illud vero non decet mirum videri tanta copia tam diuersorum
      cantuum. tam paucis formata sit vocibus. que voces non nisi sex modum scilicet Tonus
      Semitonus et cetera. vel sic Vt Re Mi Fa Sol La. vt supra diximus iungantur sibi tam
      per
      eleuacionem quam per deposicionem cum et de paucis litteris. et si non per plures
      conficiantur sillabe. Potest enim colligi numerus sillabarum infinite cum parcium
      pluralitas
      concreuit ex sillabis. Et in metris de paucis pedibus quam plura sunt genera metrorum
      et
      vnius generis metrum pluribus plurimis varietatibus inuenitur diuersum vt exametrum.
      quod
      quomodo fiat videant grammatici Nos autem vbi possumus videamus quibus modis distantes
      abinuicem neumas constuere valeamus. Igitur motus vocum. qui sex modis fieri dictus
      est. fit
      Arsis et Thesis id est eleuacio. et deposicio. quorum gemino motu Arsis et Thesis
      omnis
      neuma formatur. preter repercussas. aut simplices. Deinde Arsis et Thesis cum sibimet
      iunguntur. vt Arsis Arsi Thesis Thesi. cum altera alteri. vt Arsis Thesi. et Thesis
      Arsi
      coniunguntur. Ipsa quoque coniunccio cum fit ex similibus cum ex dissimilibus. Dissimilitudo
      autem erit si expeditis motibus. ali alio plures pauciores vt habeant voces coniunctas
      vel
      disiunctas. Dissimilitudo deinde similitudo facta coniunccione. motus motui tunc erit
      prepositus id est in superioribus positus. cum suppositus. tamen appositus id est
      cum in
      eadem vocem vnius finis erit. alterius que principium tamen interpositus id est quando
      vnus
      motus infra alium positus et minus est grauis et minus acutus tamen commixtus id est
      partim
      que suppositus aut prepositus. aut appositus Rursus que posiciones
      hee dirimi possunt secundum Laxacionis et acuminis augmenti et detrimenti modorum
      que varias
      qualitates</p>
   <p>Explicit Liber Metrologus.</p>
</div>
</main>

</body>
</html>

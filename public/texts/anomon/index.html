<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Diaphonia duplex cantus est; cuius talis est diffinitio. Organum est vox
      sequens praecedentem sub celeritate diatessaron vel diapente. Quarum, scilicet praecedentis
      et sequentis vocis fit copula aliqua decenti consonantia.</p>
   <p>Si quis ergo organum componere desiderat, duas ultimas voces clausulae
      prius eligat et eas competenter cum cantu iungat, ut ex alia parte cum cantu
      veniant. Postea primam vocem organi, id est inceptionem ponat cum cantu vel inferius
      in
      diapason vel superius vel in eadem vel in quinta (f. 122 v.) vel in quarta, aliquando
      et in
      tertia vel sexta. In secunda autem vel septima voce a cantu nunquam erit organum quia
      male
      sonat. Medias autem voces inter primam et ultimas duas praeelectas ponat in quinta
      vel
      tertia vel sexta; sed frequentius in quarta vel quinta, quia pulchrius sonat.</p>
   <p>Aliquando pro D, E, F quae sunt finales accipimus a, b, c causa
      necessitatis, quia D ditonum non habet descendendo quem habet sua affinis a. Finalis
      vox sic
      notet principium, quasi aliquis colorum esset ductus a finali usque ad principium.</p>
   <p>In quacumque voce cantus incipiat, organizator sit in eadem superius
      vel inferius vel in quinta vel in quarta, aliquando in tertia vel sexta. His modis
      organizator cantum sequatur, donec cum illo iungatur. Sed quando voluerit, cum cantu
      copulare poterit; sed clausulam ultra octo voces ire non licet. In ultimis autem duabus
      vocibus naturam non consideret, sed, ut aptius poterit, cum cantu copulet.</p>
   <p>Si duae tantum sint voces in clausula, non nisi copulatio est ibi, ut:
      A [C supra lin.]--MEN [D supra lin.]. A [E supra lin.]--MEN [D supra lin.]. Si tres
      voces,
      inceptio et copulatio, ut: A [DC supra lin.]--MEN [D supra lin.]. A [GF supra lin.]--MEN
      [D
      supra lin.]. Si quatuor, est ibi inceptio et una vox organalis et clausula (copula!),
      ut: A
      [DAC supra lin]--MEN [D supra lin.]. A [DFE supra lin.]--MEN [D supra lin.]. Si quinque,
      est
      ibi inceptio et duae voces organales et clausula (copula!), ut: A [DE supra lin]--MEN
      [DCD
      supra lin.]. A [a[sqb] supra lin.]--MEN [GFD supra lin.]. Si sex, est ibi principium
      et tres
      organales et copula, ut: A [DFE supra lin.]--MEN [DCD supra lin.]. A [dca supra lin.]--MEN
      [GFD supra lin.]. Si septem est ibi principium et quatuor organales et duae quae copulantur,
      ut: A [DGFED supra lin.]--MEN [A[Gamma] supra lin.]. A [d[sqb]aGa supra lin.]--MEN
      [FG supra
      lin.]. Si vero sint octo, est inceptio quae semper est cum cantu vel in quarta vel
      in
      quinta, aliquando et sexta vel tertia, ut superius dictum est, et sunt quinque organales
      quae semper sunt in quinta vel quarta vel tertia vel sexta et duae ultimae quarum
      penultima
      respicit cantum, ut ultima convenienter cum cantu iungatur. Nam considerandum est,
      ne
      taliter organales voces a cantu (f. 123 r.) sequestrentur, ut ad cantum copula reverti
      nequeat. Et sic debet ordine fieri, quod nec nimis spissim nec nimis raro copulationes
      faciamus, sed examussim ac temperate omnia coniungamus. Ultimum exemplum, ut: A [DFEDCa
      supra lin.]--MEN [CD supra lin.]. A [acGaFE supra lin.]--MEN [FD supra lin.].</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>DE MODO ACCIPIENDO</p>
   <p>Nota quod modus accipitur a longa, tempus a brevi et prolacio a
      semibrevi. Quando brevis est perfecta tempus est perfectum, quando semibrevis est
      perfecta
      prolacio est perfecta. Perfectum vero accipitur quando longa sive brevis habet tres
      partes
      equales sive indivisibiles et inequales; inperfectum autem quando habet duas partes
      per
      omnia equales.</p>
   <p>Sciendum est quod triplex et quadruplex est modus biscantandi. Et nota
      quod duplex est proporcio juxta galliginam artem, videlicet: maior perfecta prolacio
      ex qua
      habetur modus nonarius, et prolacio maior inperfecta ex qua habetur modus senarius,
      prolacio
      minor perfecta ex qua habetur modus binarius seu ternarius qui idem sunt in actu et
      figura,
      prolacio minor inperfecta ex qua habetur modus quaternarius.</p>
   <p>Et quia prolaciones non sunt plures neque pauciores, igitur neque
      modi. Modus autem duodenarius sive octonarius per se modi secundum istas figuras et
      prolaciones quia non sunt alique ipsarum est modus quod dictum est; sed in cantu reducuntur
      ad modum quaternarium, dicitur de prolacione minori inperfecta, hoc modo quia maior
      qui
      ponitur in modo duodenario et per talem reductionem perficitur longa, et eodem modo
      videmus
      de octonario.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>PSEUDO-FRANCONIS DE COLONIA COMPENDIUM DISCANTUS</p>
   <p>Index capitulorum</p>
   <p>Ox 60</p>
   <p>Capitulum primum, praemissis consonantiis et dissonantiis, continet
      quinque regulas ascendendi in discantu.</p>
   <p>Capitulum secundum continet quatuor regulas descendendi pro
      discantu.</p>
   <p>Capitulum tertium introducit quasdam regulas generales quibus
      discantor continue se dirigat.</p>
   <p>Capitulum primum, praemissis consonantiis et dissonantiis, continet
      quinque regulas ascendendi in discantu</p>
   <p>Ox 60</p>
   <p>Ego Franco de Colonia, utilitati iuvenum cupiens deservire,
      compendiosum tractatum de discantu, ut subsequitur, composui.</p>
   <p>Primo enim notandum tredecim esse species consonantiarum et
      dissonantiarum musicae in genere diatonico, videlicet: unisonus, tonus, semitonus,
      ditonus,
      semiditonus, tritonus, diatesseron, diapente, tonus cum diapente, semitonus cum diapente,
      ditonus cum diapente, semiditonus cum diapente, et diapason. Dissonantiae pure sunt
      sex,
      scilicet: semitonium, tonus, tritonus, semitonus cum diapente, ditonus cum diapente,
      semiditonus cum diapente.</p>
   <p>Consonantiarum tres sunt per se et perfectae, scilicet: unisonus,
      diapason et diapente. Tres sunt per accidens, scilicet: semiditonus, ditonus in ordine
      ad
      diapente vel unisonum, vel tonus cum diapente in ordine ad diapason; una est
      perfecta, et non perfecta per accidens, scilicet diatesseron.</p>
   <p>Regula prima. Ad unisonum igitur existens in diapason supra, descende
      tria et fac diapente; et existens in diapente, ascende tria et fac diapason, vel descende
      quatuor et fac unisonum cum tenore; et existens in unisono cum tenore, ascende quatuor
      et
      fac diapente supra, vel descende quatuor et fac diapente infra, ut hic:</p>
   <p>[CSM36:51,1] </p>
   <p>Regula secunda. Ad ascensum unius, existens in diapason, descende duas
      et fac diapente; et existens in diapente, descende tria et fac unisonum cum tenore;
      et
      existens cum tenore, descende tria et fac diapente infra, ut hic patet:</p>
   <p>[CSM36:51,2]</p>
   <p>Regula tertia. Ad ascensum duarum, existens in diapason, descende unam et fac
      diapente; et existens in diapente, descende duas et fac unisonum cum tenore; et existens
      cum
      tenore, descende duas et fac diapente infra, ut hic:</p>
   <p>[CSM36:52,1]</p>
   <p>Regula quarta. Ad ascensum trium, existens in diapason, stes ibi et
      fac diapente; et existens in diapente, descende unam et fac unisonum cum tenore; et
      existens
      cum tenore, descende unam et fac diapente infra, ut hic patet:</p>
   <p>[CSM36:52,2]</p>
   <p>Regula quinta. Ad ascensum quatuor, existens in diapason, ascende unam et fac
      diapente, vel descende tria et fac unisonum:</p>
   <p>[CSM36:53,1]</p>
   <p>Capitulum secundum continet quatuor regulas descendendi pro
      discantu</p>
   <p>Ox 61v</p>
   <p>Regula prima. Ad descensum unius, existens in diapente infra, ascende
      tria et fac unisonum cum tenore; et existens cum tenore, ascende tria et fac diapente;
      et
      existens in diapente, ascende duas et fac diapason, ut hic patet:</p>
   <p>[CSM36:53,2]</p>
   <p>Regula secunda. Ad descensum duarum, existens in diapente infra, ascende duas
      ad faciendum unisonum cum tenore; et existens cum tenore, ascende duas et fac diapente;
      et
      existens in diapente, ascende unam et fac diapason, ut hic patet:</p>
   <p>[CSM36:54,1] </p>
   <p>Regula tertia. Ad descensum trium, existens in diapente infra, ascende
      unam et fac unisonum cum tenore; et existens cum tenore, ascende unam et fac diapente;
      et
      existens in diapente, stes ibi et fac diapason, ut hic patet:</p>
   <p>[CSM36:54,2]</p>
   <p>Regula quarta. Ad descensum quatuor, existens in diapason infra, ascende tria
      et fac unisonum cum tenore; et existens in diapente infra, stes ibi et fac unisonum,
      vel
      ascende quatuor et fac diapente; et existens in unisono cum tenore, stes ibi et fac
      diapente, vel ascende tria et fac diapason; et existens in diapente supra, descende
      unam et
      fac diapason, ut:</p>
   <p>[CSM36:55; text: seu]</p>
   <p>Capitulum tertium introducit quasdam regulas generales quibus
      discantor continue se dirigat</p>
   <p>Ox 62</p>
   <p>Patet ergo ex praedictis omnem bene discantare volentem in aliqua
      consonantiarum perfectarum existere; apertum debet tamen semiditonum atque ditonum
      commiscere quando unisonus vel diapente convenientissime possit subsequi (nec tono
      cum
      diapente utendum est, nisi quando diapason cum aperta decentia comitatur).</p>
   <p>Hic ergo discernendum est quod, quando tenor ascendit, discantus
      descendere debet, et e converso, semper meliores et convenientiores concordantias
      capiendo;
      longas, breves, semibreves inserendo.</p>
   <p>Potest tamen quandoque simul ascendere et descendere cum tenore propter cantus
      pulcritudinem et ornatum, quandoque discordantias in locis debitis commiscendo, semper
      tamen
      in principio perfectionis bonam concordantiam optinendo.</p>
   <p>Debet etiam discantor firmiter in mente tenere claves tam tenoris quam
      discantus, ut infallibiliter discantare valeat sub et supra.</p>
   <p>Et quando per rectam musicam consonantias utiles habere non poterit,
      falsam fingat sicut placet.</p>
   <p>Et nota, quando volueris ascendere supra diapason, ymaginabis te esse
      cum tenore in unisono, et eodem modo discantare sicut supra tenorem inferius discantari,
      quia non differt nisi secundum magis acutum. Et talis ascensus multiplex est in
      infinitum.</p>
   <p>Explicit Compendium Magistri Franconis.</p>
</div>
</main>

</body>
</html>

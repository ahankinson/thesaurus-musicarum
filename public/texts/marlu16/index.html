<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Incipit tractatus XVI.</p>
   <p>De Musico et Cantore.</p>
   <p>Musicus dicitur ille, testante Boetio, cui adest facultas secundum
      speculationem et rationem ipsius scientiae musicae, de modis atque rhythmis, deque
      generibus
      cantilenarum (iudicare). Omnis enim ars seu disciplina honorabiliorem naturaliter
      habet
      rationem, quam artificium, quod manu artificis atque opere exercetur. Musicus enim
      cognoscit
      virtutem et rationem proportionum musicalium, et secundum hoc iudicat, et non solum
      per
      sonum. Cantor vero est sicut instrumentum quoddam ipsius musici, in quo instrumento
      operatur
      artifex seu musicus, praticando ea, quae iam per rationem cognovit. Est itaque musicus
      ad
      cantorem, sicut iudex ad praeconem: nam iudex ordinat, et per praeconem praeconizari
      mandat;
      sic et musicus ad cantorem. Nam musicus cognoscit, sentit, discernit, eligit, ordinat
      et
      disponit omnia, quae ipsam tangunt scientiam: et per cantorem iubet tamquam per suum
      nuntium
      practicari.</p>
   <p>Et haec de musica plana sufficiant tibi dicta. 1274.</p>
   <p>Explicit Lucidarium Marcheti de Padua in arte musicae planae,
      inchoatum Cesenae, perfectumque Veronae. Deo gratias.</p>
</div>
</main>

</body>
</html>

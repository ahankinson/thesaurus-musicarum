<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. Extractus parvus, folio 26v:</p>
   <p>Dicit autem Guilielmus Dufay in sua Musica quod punctus musicalis est
      quadruplex, scilicet, perfectionis, divisionis, alterationis et transportationis seu
      transformationis.</p>
   <p>Punctus alterationis est qui additus cuique note eam augmentat de
      tertia parte. Dicitur autem alterationis ad differentiam perfectionis, quia illa dicitur
      alteratio per quam valor notule ultra sui proprietatem mediante puncto augetur, ut
      hic:
      [Bv,pt,Sv,Sv,pt,Mv,Mv,pt,M,pt]</p>
   <p>Punctus vero transportationis est ille qui amplectens unam notulam,
      idest, quando una notula circumdatur duobis punctis tunc ipsi puncti demonstrant quod
      illa
      notula transfertur de suo loco ad alium, ubi recte possit numerari et sic dicuntur
      puncti
      transportationis, [ut patet in Misse tenore de voltate in qua Bernardi Ycart] Exemplum:</p>
   <p>[Dufay, Musica, 387] </p>
   <p>Punctus divisionis est ille qui positus inter duas notulas, earum
      valorem non crescit nec minuit, sed ipsas dividit, demonstrando quod utraque illarum
      numeratur divisim cum ceteris notulis sibi propinquis, ut hic: [Bv,Sv,pt,Sv,Bv]</p>
   <p>Punctus perfectionis est ille quod additus alicui notule valenti
      recipere imperfectionem ipsam notulam in sua perfectione remanere facit, ut hic:
      [Lv,pt,Bv,pt]</p>
   <p>2. Extractus parvus, folio 27r:</p>
   <p>Guilielmus Dufay: Pausa est vocum submissio seu aspiratio mensurata pro
      tot temporibus quot occupat spatia. Pause non possunt imperfici nec alterari.</p>
   <p>3. Tractatus brevis, folio 56r:</p>
   <p>Ait nam Guilielmus Dufay in sua Musica quod [sqb] quadrum est quedam
      perfectio conferens suam perfectionem naturali perfectioni, et sicut perfectioni perfectio
      datur substantivo illarum quatuor in homine, sic in [sqb] quadro ea datur perfectio,
      quoniam
      illarum sex vocum [sqb] quadrum ipsius est modulatio per naturam naturatam.</p>
   <p>Natura est quoddam ens continens in se illas neumas, vel conferens suam
      perfectionem suis totalibus partibus et ideo neume ille dantur in naturam ex proprietate,
      et
      non dicitur natura causa essentie rei sed causa destinationis et sic dicitur natura
      in
      musica.</p>
   <p>[rob] molle est quedam armonia continens in se illas neumas non ipsius
      proprietatis ex se sed ex nature naturate virtute productas, quoniam neume ille per
      se ipsas
      proferri non possunt nec modulari nisi per substantivum nature naturate, et sic dicitur
      b
      molle in musica.</p>
   <p>Principia harum proprietatum consistunt in tribus litteris, scilicet,
      G, C, et F, et sciendum est quod iste littere non habent vim super istas proprietates
      sed
      ponuntur in istis per signo, eodem modo quo ponitur aliquod signum in ostensione alicuius
      rei.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Notandum est quod regula subscripta debet doceri per magistros omnibus illis
      qui musicae artis volunt habere documentum in manu sinistra et non in dextra.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Nota quod toni sunt octo quorum quatuor sunt authentici et quatuor
      placales. Authentici dicuntur qui habent auctoritatem ascendendi, placales dicuntur
      qui
      habent auctoritatem descendendi.... Nota quod tonorum alius perfectus, alius imperfectus,
      alius plusquamperfectus, alius mixtus, alius commixtus. Nota quod tonus perfectus
      est ille
      qui implet modum suum super et infra sive sit authenticus, sive placalis. Nota quod
      tonus
      imperfectus est ille qui non implet modum suum nec super nec infra, sive sit authenticus
      sive placalis. Nota quod tonus authenticus plusquamperfectus est ille qui ascendit
      ultra
      octavam vocem et ad nonam vel ad decimam. Nota quod tonus plusquamperfectus placalis
      est
      ille qui descendit ultra quartam vocem. Unde nota quod omnis authenticus dicitur
      plusquamperfectus a parte superiori, placalis vero infra. Nota quod tonus mixtus authenticus
      est ille qui descendit unam vocem, tangens descensionem sui placalis. Tonus mixtus
      placalis
      est ille qui ascendit ultra sextam vocem, tangens ascensionem. Unde notandum quod
      omnis
      authenticus mixtus dicitur a parte infra, placalis vero a parte supra. Nota quod tonus
      commixtus, sive authenticus sit sive placalis, est ille qui cum aliis speciebus quam
      cum
      suis propriis misceri videtur.</p>
   <p>Nota quod consonantiae musicae sunt duae principales, scilicet
      diatessaron et diapente; quae quidem consonantiae si componantur, tum diapason efficitur
      symphonia.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;* </p>
   <p>Nota quod primus tonus formatur ex prima specie diapente et ex prima specie
      diatessaron superius... Nota quod si primus tonus est perfectus, cantari debet per
      [sqb]
      quadrum, ut inveniatur prima species diatessaron posita super diapente; quae quidem
      species
      non inveniretur, si per [rob] molle cantaretur. Si vero primus tonus non est perfectus
      et
      hoc dupliciter, quare aut ascendit ad c acutum et immediate posthaec antequam descendat
      ad F
      grave ascendit ad c acutum, tunc cantari debet per [sqb] quadrum: si vero primus tonus
      descendit ad F grave, tunc cantari debet per [rob] molle; et ratione quod si per b
      quadrum
      cantaretur, tunc in eo reperiretur illa species tritoni quae omni modo in omni cantu
      evitanda est.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Nota quod species musicae sunt quindecim, scilicet: tonus, semitonus
      dicto nus, semidictonus, diatessaron, tritonus, diapente perfectum, diapente imperfectum,
      exaten majus, exaten minus, eptaten majus, eptaten minus, diapason, diapason cum
      diatessaron, diapason cum diapente et bisdiapason.</p>
   <p>Nota quod tonus est ligitimum spatium de sono in sonum; vel tonus est
      dispositio duarum vocum perfectarum et dicitur tonus ab intonato, id est quia perfecte
      sonat... Semitonus est dispositio duarum vocum imperfectarum... Dictonus est dispositio
      trium vocum et coherentia duorum tonorum... Tritonus est dispositio quatuor vocum
      et
      coherentia trium tonorum; est enim tritonus ab F grave ad [rob] molle acutum et a
      [rob]
      molle acutum ad mi acutum.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Nota quod clavis est reseratio omnium notarum in quolibet signo;
      signatur et vocatur clavis quia sicut per clavim clauduntur omnia, quae intra ostium
      sunt,
      ita per claves cognoscitur melius omnis nota quae in quolibet spatio vel linea est...
      Nota
      quod [rob] molle inventum fuit tribus de causis, primo causa tritoni, secundo causa
      necessitatis, tertio causa consonantiae. Causa tritoni, hoc est ad evitandum tritonum;
      fuit
      etiam inventum causa necessitatis, id est cum invenitur diapente intensum
      inter F grave et c acutum adjuncto tono vel mediante Alamire; fuit quoque inventum
      causa
      consonantiae et tunc in quinto et sexto tono, quum commodius fieri potuit, quum ibi
      non
      incipit nisi in F.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Incipit regula cantus figurati.</p>
   <p>Nota quod sunt quinque partes prolationis, videlicet: Maxima, lunga,
      brevis, semibrevis et minima ut hic est forma:</p>
   <p>[MX,L,B,S,S]</p>
   <p>Maxima perfecta valet tres lungas sive tempore perfecto, sive
      imperfecto. Si longae sunt de modo perfecto, maxima perfecta valet novem tempora,
      si de
      imperfecto, sex ut hic patet:</p>
   <p>[MX,L,L,L,B,B,B,B,B,B,B,B,B; MX,L,L,L,B,B,B,B,B,B]</p>
   <p>Maxima imperfecta valet duas longas sive de perfecto, sive de
      imperfecto. Si de modo perfecto, valet sex tempora, si de imperfecto, quatuor, ut
      hic:</p>
   <p>[MX,L,L,B,B,B,B,B,B; MX,L,L,B,B,B,B]</p>
   <p>Et ex hoc colligitur quod maxima potest esse perfecta, longis
      existentibus imperfectis et contrario quod potest esse imperfecta, longis existentibus
      perfectis. Longa in modo perfecto valet tres breves, in imperfecto duas ut hic:</p>
   <p>[L,B,B,B; L,B,B]</p>
   <p>Brevis in tempore perfecto valet tres semibreves, in imperfecto duas
      ut hic patet:</p>
   <p>[B,S,S,S; B,S,S]</p>
   <p>Semibrevis in majori prolatione valet tres minimas, in minori duas ut
      hic:</p>
   <p>[S,M,M,M; S,M,M]</p>
   <p>Item nota quod omnis perfecta nota potest imperfici et omnis
      imperfecta potest perfici. Imperfici potest per abstractionem tertiae partis
      sive valoris, perfici vero per adjunctionem tertiae partis sive valoris, nam perfectio
      consistit in numero ternario, imperfectio in binario. Maxima perfecta in toto et partibus
      potest imperfici duplo modo ad totum dupliciter, scilicet ex parte ante et post. A
      parte
      ante, quum ipsam praecedit sola longa; a parte post, quum eam sequitur sola lunga,
      vel
      quatuor, vel decem, vel earum valor; tunc prima lunga, vel ejus valor imperficit maximam
      praecedentem, nisi per punctum ipsa impediretur:</p>
   <p>[MX,L,pt,L,MX,L,L,L,L; MX,pt,L,L,L,L,L,L,L;
      MX,Bcsdx,Bcsdx,Bcsdx,Bcsdx,Bcsdx,Bcsdx,Bcsdx,Bcsdx,L,L]</p>
   <p>Quoad partes etiam duplices sunt, scilicet propinquae et remotae.
      Propinquae sunt sicut maximarum perfectarum longae, longarum breves, brevium semibreves;
      partes remotae sunt propinquae partes partium propinquarum; remotiores sunt partes
      partium
      propinquarum. Maxima igitur quoad partes propinquas potest dupliciter imperfici, scilicet:
      a
      parte post et ante per abstractionem tertiae partis valoris cujuslibet partis propinquae
      vel
      alterius earumdem. Et sic quoad partes remotas; et ita suo modo intellegi potest de
      longis,
      brevibus et semibrevibus.</p>
   <p>Longa ante longam in modo perfecto semper est perfecta; brevis ante
      brevem in tempore perfecto semper est perfecta et semibrevis ante semibrevem in majori
      prolatione est semper perfecta; ut hic patet:</p>
   <p>[MX,MX; L,L; B,B,S,S; M,M]</p>
   <p>Quocumque aliqua nota debet imperfici, opportet quod eam immediate
      sequatur nota major vel minor in forma, vel pausa majoris, vel minoris formae, quum
      similis
      ante similem non potest imperfici. Hoc modo imperficitur:</p>
   <p>[MX,B; B,pt,L,L; B; pt,B,L; S,M; S,pt]</p>
   <p>Quum post longam de modo perfecto sequuntur duae breves, vel tres,
      nulla sola brevi praecedente a qua possit imperfici, perfecta est, nisi punctus ponatur
      in
      divisionem inter primam brevem et alias sequentes, nam tunc prima brevis imperficit
      longam
      praecedentem, quod ita intelligitur de brevibus temporis perfecti respectu semibrevium
      et de
      semibrevibus minoris prolationis respectu minimarum; ut hic:</p>
   <p>[L,MX,B,L,B,B,B,L,B,pt; B,S,B,S,S,S,B,S,S,B; L,pt,B,B; B; pt,S,B; B;
      S,B; B,S,S,B,B]</p>
   <p>Quum inter duas longas remanet sola brevis perfectione computata, tunc illa
      imperficit primam longam nisi per punctum impediatur aut aliter. Et ita de semibrevibus
      inter breves et de minima inter semibreves; ut hic:</p>
   <p>[L,B,L,Lig5cdsndaad,pt,B,L; B,S,B,S,S,S,S,B,pt,S,B;
      S,M,S,M,M,M,S,M,S,S; S,M,S,S]</p>
   <p>Nota quod est punctus perfectionis et divisionis; quum ponitur post
      longam, perfectionis esse dicitur: quum vero post minimam, divisionis est. Triplex
      est
      divisio; scilicet temporis, modi et prolationis. Si punctus ponatur inter duas breves,
      dividit modum, nisi breves illae formentur de tempore perfecto post quas, vel ante
      quas
      reperitur aliqua semibrevis sola quae per syncopam reduceretur puncto perfectionis
      punctatam. Si punctus ponitur inter duas semibreves, pro divisione temporis assignatur,
      nisi
      forte illae semibreves sint de minore prolatione post quas vel ante quas inveniretur
      aliqua
      minima sola quae per syncopam reduceretur ad dictam semibrevem puncto perfectionis
      punctatam
      ut hic:</p>
   <p>[B,pt,M,pt,M,M,S,B,pt,S,pt,M,S,L; L,pt,Lig2cdsnd,B,pt,B,pt,S,L;
      B,S,Bcssn,S,S,pt,S,M,Lig2cssnd]</p>
   <p>Quum duplex sit modus, tempus et prolatio, nota quod quadrangulus cum
      tribus tractulis ponitur pro modo perfecto, cum duobus pro imperfecto modo; ut hic:</p>
   <p>[R3rh] [R2rh]</p>
   <p>Nota quod circulus ponitur pro tempore perfecto, semicirculus pro
      imperfecto. Si in circulo vel in semicirculo sunt tres puncti, majoris prolationis
      est et si
      duo minoris; ut hic:</p>
   <p>[O3d] [C3d] [O2d] [C2d]</p>
   <p>Nota quod in omni ligatura ultima nota descendens sub penultima in
      quadro posita cum perfectione dicitur et est longa. Nota quod si in aliquo cantu reperiantur
      longae nigrae, vacuae vel rubeae, nigrae sunt modo perfecti. Nota quod si breves inveniantur
      nigrae, rubeae vel vacuae, nigrae sunt temporis perfecti et rubeae vel vacuae imperfecti.
      Nota quod si nigrae sunt majoris prolationis, rubeae vel vacuae sunt minoris.</p>
   <p>C D E F G a a G F E D C</p>
   <p>Sancte Benedicte doce nos cantare.</p>
</div>
</main>

</body>
</html>

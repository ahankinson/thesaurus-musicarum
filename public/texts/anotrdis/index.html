<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>ANONYMI</p>
   <p>TRACTATUS DE DISCANTU</p>
   <p>De quinto et duplo</p>
   <p>Capitulum 1</p>
   <p>S 56v</p>
   <p>Quicumque bene et secure discantare voluerit, primo oportet scire
      quid sit quintum et quid duplum. Quintum est quinta vox, duplum octava.</p>
   <p>Debemus scire quod tres sunt species in plana musica, de quibus prima
      vocatur dyatessaron, secunda diapente, tertia diapason. Dyatessaron est quarta nota,
      diapente quinta, dyapason octava. Et tantum valet dyapente quantum quintum, et dyapason
      quantum duplum.</p>
   <p>Debemus etiam scire quod primus gradus de cantu est Gamma ut, et
      capit suum quintum in D sol re et duplum suum in G sol re ut gravi.</p>
   <p>Quintum de A re est in E la mi gravi, et duplum suum est in a la mi
      re acuto.</p>
   <p>Quintum de [sqb] mi est in F fa ut gravi per falsam musycam, et
      duplum suum in b fa [sqb] mi acuto. Et scire debemus quod, quando volumus quintum
      facere
      super [sqb] mi, oportet facere falsam musycam in F fa ut gravi et dicere mi, et ponere
      signum quadratum sic formatum [sqb], sicut patet in sequenti exemplo:</p>
   <p>[CSM36:39] </p>
   <p>Quintum de C fa ut est G sol re ut grave; duplum suum est c sol fa ut
      acutum.</p>
   <p>Quintum de D sol re est a la mi re acutum; duplum suum est d la sol
      re acutum.</p>
   <p>Quintum de E la mi gravi est b fa [sqb] mi acutum, et duplum suum est
      e la mi acutum.</p>
   <p>Quintum de F fa ut gravi est c sol fa ut acutum; duplum suum est f fa
      ut acutum.</p>
   <p>Quintum de G sol re ut gravi est d la sol re acutum, et g sol re ut
      acutum est suum duplum.</p>
   <p>Quintum de a la mi re acuto est e la mi acutum, et duplum suum est aa
      la mi re superacutum.</p>
   <p>Quintum de b fa [sqb] mi acuto est f fa ut acutum per falsam musycam,
      cantando per [sqb] quadratum; per b rotundum cantatur per bonam musycam.</p>
   <p>Et nota quod, si tu cantas mi in b fa [sqb] my acuto, oportet te
      dicere etiam my in f fa ut acuto per falsam musycam et signum facere taliter formatum
      [sqb],
      sicut poteris videre exemplo sequenti:</p>
   <p>[CSM36:40]</p>
   <p>Item si dicis fa in b fa [sqb] mi acuto per b molle, poteris etiam dicere fa
      in f fa ut acuto per bonam musycam, ut hic patet:</p>
   <p>[CSM36:41,1]</p>
   <p>Quintum de c sol fa ut acuto est g sol re ut acutum, et duplum suum
      est cc sol fa superacutum.</p>
   <p>Quintum de d la sol re acuto est aa la my re superacutum. Et sic de
      singulis.</p>
   <p>Regulae de discantu cum cantu ascendente</p>
   <p>Capitulum 2</p>
   <p>S 57v</p>
   <p>Prima regula de discantu talis est: si cantus ascendit unum tonum,
      discantus debet incipere in dyapason et descendere tonum cum dimidio vel ditonum,
      ut hic
      patet:</p>
   <p>[CSM36:41,2]</p>
   <p>Secunda regula talis est: si cantus ascendat duos tonos vel unum cum dimidio
      seu ditonum, discantus debet incipere in dyapason et descendere medium tonum vel tonum
      integrum, ut hic:</p>
   <p>[CSM36:42,1] </p>
   <p>Tertia regula talis est: si cantus ascendat duos tonos cum dimidio,
      discantus debet incipere in dyapason et se tenere in eodem puncto, et sic fit dyapente
      ut
      hic patet:</p>
   <p>[CSM36:42,2]</p>
   <p>Quarta regula talis est: si cantus ascendat ad dyapente, hoc est tres
      tonos cum dimidio, discantus debet incipere in dyapason et ascendere unum tonum, et
      erit
      dyapente ut hic patet:</p>
   <p>[CSM36:42,3]</p>
   <p>Nota quod, si cantus ascendat duos tonos sive duos cum dimidio aut tres aut
      quatuor, debemus incipere in dyapason et descendere in dyapente. Hoc est dicere quod
      debemus
      incipere in duplo et descendere in quintum, et ascendere sicut cantus ascendit ut
      hic patet
      exemplo:</p>
   <p>[CSM36:43]</p>
   <p>Regulae de discantu cum cantu descendente</p>
   <p>Capitulum 3</p>
   <p>S 58</p>
   <p>Si cantus descendit, debemus incipere in dyapente per contrarium
      modum, sicut iam supra dictum est. Debemus omnes de omnibus ellevationibus primam
      ponere in
      dyapason et omnes alias in dyapente, et de omnibus descendentibus primam in quinto
      et
      ultimam in duplo.</p>
   <p>Prima regula descendentium talis est: si cantus descendat medium
      tonum vel tonum inthegrum, discantans debet incipere in dyapente et ascendere duas
      notas vel
      tonum cum dimidio. Et sic habebit dyapason, sicut patet hic.</p>
   <p>[CSM36:44,1] </p>
   <p>Secunda regula descendentium talis est: si cantus descendat tonum cum
      dimidio vel duos tonos, discantans debet incipere in dyapente et ascendere tonum integrum
      vel medium tonum. Et sic habebit dyapason, ut hic patet:</p>
   <p>[CSM36:44,2]</p>
   <p>Tertia regula: si cantus descendat duos tonos cum dimidio, discantans
      debet incipere in dyapente et tenere se in eodem puncto. Et sic habebit dyapason,
      ut hic
      patet:</p>
   <p>[CSM36:44,3]</p>
   <p>Quarta regula est: si cantus descendat per tres tonos vel tres cum
      dimidio, discantans debet incipere in dyapente et descendere tonum integrum vel medium
      tonum. Et sic habebit dyapason, ut hic patet:</p>
   <p>[CSM36:45,1]</p>
   <p>Quinta regula descendentium: si cantus descendat gradatim dytonum vel
      tritonum, omnes descendentes debent esse in dyapente praeter ultimam quae debet esse
      in
      dyapason, ut hic patet per exemplum:</p>
   <p>[CSM36:45,2]</p>
</div>
</main>

</body>
</html>

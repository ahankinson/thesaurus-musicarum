<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>[Capitulum VIII]</p>
   <p>[f40r in marg.] Propitia divinitatis gratia nutuque favente divino,
      tonorum sive ut nonnulli tenorum multimodas inflexiones sub parva cungerie litterarum
      censui, si possum, adhuc per paucarum monimenta videre regularum.</p>
   <p>Hii quidem toni apud gramaticos et lectores sunt tres: acutus, gravis,
      circmuflexus; apud cantores autem sunt VIII, de quibus nunc sermo. Igitur principales
      IIII
      existunt appellanturque Grece autenti; et plagi sibimet subiunctis numeris a proto
      usque ad
      tetrardum.</p>
   <p>Ergo autentos Grece, Latine auctoritas, ideoque autentum auctoritate
      plenum dicimus, sive secundum nonnullos, autentos exemplar, et unde veteres libros
      autenticos nuncupamus.</p>
   <p>Plagis autem Grece, latus vero Latine sermone. Quamobrem et IIII orbis
      latera terreque climata, orientem videlicet, occidentem, septentrionem et meridiem
      plagas
      cognominamus.</p>
   <p>Quidam etiam fingunt eos quasi magistrum et discipulum, eoquod primo
      perfecto sequens sit. Protus etenim primus dicitur, unde et protomartir, id
      est primus testis; et protoplaustus seu plaustus, hoc est primus formatus. Deuterus
      autem
      secundus, inde est quod deutero (nominum), scilicet secundam vocitamus legem. [f.40v
      in
      marg.] Tritus Grece, Latine pot(ius) tercius dici, inde etiam epitritam dicimus portionem
      atque epitritos nuncupamus pedes, vel quia tres habent varietates, vel quoniam unam
      habent
      supra tres sillabam. Epu enim supra, undeque epistola, id est supramissa, ac reliqua
      multa.
      Tetrardus quoque apud nos quartus appellatur, sicut et tetrarchias dicimus quatuor
      reg(ni)
      partes; ac formam tetraptotam que IIII recipit varietates ut magister; et tetragrammaton
      nomen Domini apud Hebreos scribitur, id est quatuor litterarum in se continens figures,
      videlicet has [[Hebrew] yhwh] quod (ponderosum) sive inefabilem sonat.</p>
   <p>Hii igitur IIII toni multiplicati octo ex se reddunt, imitanturque
      octo celestos motus. Etenim philosophi superiorem asserunt circulum celi quod zodiacus
      appellatur, hoc est signifer, alioque nomine aplanes nuncupatur, id est sine errore,
      eoquod
      recto incedat cursu (scilicet) dextro ab oriente; vicelicet ad occidentem. Quod omnino
      cernimus oculis totumque suum ambitum in viginti IIII horis dicitur finiri.</p>
   <p>In quo circulo duodecim sunt signa, id est Aries, Taurus, et cetera
      decem. Sub hunc autem septem sunt sidera que planete vocantur, hoc est erratice, eoquod
      (contrario) motu ferantur superiori, scilicet cum ille dextro, ista sinistro; cum
      ille ab
      oriente in occidentem, ista ab hoccidente in orientem, sicuti crescente seu descrescente
      Luna liquido claret. Quorum vocabulla sunt hec: Saturnus, Iupiter et cetera V; quibus
      assimilat beatus Iudas apostolus in epistola sua demones, cum dicit de eis, "Sidera
      errantia
      quibus procella tenebrarum conservata est in eternum." Hoc ergo in loco propter fastidium
      vitandum non diutius est inmorandum.</p>
   <p>Isti nempe astrorum motus octo sunt, superior videlicet circulus et
      VII errantia sidera, quos omnes diccunt dulcissimam cantus armoniam, id est consonantiam,
      efficere--quam etiam Dominus loquens ad Iob concentum celi nominat, inquiens: "Aut
      concentum
      celi quis dormire fecit." Legat musicam qui hoc plene nosce desiderat, et hoc inveniet:
      omnia que moventur quandam in sese armonie continere suavitatem. Qua re in superiori
      commentatiuncula docuimus, non solum in mundo verum etiam in nomine hanc consistere
      consonantiam. Sed commode a Pitagora norme huiusce reperte sunt discipline.</p>
   <p>Ceterum fuere quidam [=VIII.38]</p>
   <p>[f.42v in marg.] [post X.29] Enimvero iudices existunt plerique qui
      minora responsoria ut est</p>
   <p>Responsorium Servus tuus ego sum</p>
   <p>et cetera queque quorum dissimiliter progreditur euphonia a sonoritate
      tonorum, ob inopiam sillabarum raritatemque in musice artis positarum culmine litterarum
      ibidem memorantium, aliter quam Romane ecclesie sanctita sese retinent canunt.</p>
   <p>Qua de re consulens fragilitati minus prudentium, decrevi omnes per singulos
      tonorum auctoritates conscribere eorumdem responsoriorum versus; ac desuper notarum
      inserere
      figuras iuxta modulationum varietates, quatenus noverint cuius toni hec responsoria
      eorum
      versus an suam et simphonie servent auctoritatem.</p>
   <p>Adest quarta varietas huiusce toni que a veteranorum ducunt originem
      patrum, ut haec superius descripta. Haec autem sunt</p>
   <p>Responsorium Quam magnificata sunt opera tua Domine</p>
   <p>Versus Omnia in sapientia fecisti repleta est terra.</p>
   <p>Itemque</p>
   <p>Responsorium Adiutorium nostrum in nomine Domini</p>
   <p>Versus Qui fecit celum et terram</p>
   <p>Que tamen responsoria, quia deest eis litterarum copia una cum mole
      uti supradictum manet litterarum, imperfectam in se retinet tonorum auctoritatem.</p>
   <p>Est preterea quinta divisio que minime propter festalia celleberime
      noctis suimet toni versus responsoriorum obtinent sonum. Est autem hoc</p>
   <p>Responsorium Descendit de celis</p>
   <p>in quo quidam melius putant dicendum "et exivit per clausam portam"
      quam "per auream," neque enim aurea fuit caro beate Marie virginis.</p>
   <p>Licet et nonnulli hoc totum responsorium per alegoriam seu misticum
      spiramen (alteri) intelligi velint. De hac eadem (porta) post inestimabilium visiones
      carismatum, propheta gratulabundus ita infit:</p>
   <p>"Et convertit me ad viam porte sanctuarii exterioris que respiciebat
      ad orientem et erat clausa. Et dixit Dominus ad me: 'Porta hec clausa erit, non aperietur,
      et vir non transiet per eam, quoniam Dominus Deus Israel ingressus est per eam, eritque
      clausa principi. Princeps ipse sedebit in ea ut comedat panem coram Domino.'"</p>
   <p>Non incongruum videtur si huius testimonii sensum iuxta quorumdam
      nostri temporis traditionem typicum proferamus in medio. "Et convertit me," inquit
      propheta,
      "ad viam porte sanctuarii exterioris." Non (inquiverit) dicitur interioris sed "exterioris,"
      quia necdum impletus erat sermo quem sacer predixerat psalmus:</p>
   <p>[f43r in marg.] "Donec intrem in sanctuarium Dei et intelligam in
      novis simis misteriorum."</p>
   <p>Necdumque surrexerat leo quem in Apochalisi sua Iohannes conspexit
      septem libri aperire signaculla. Vel aliter, conversus est propheta "ad viam sanctuarii
      exterioris," ut designarentur humanum ex virgine Christum accepisse corpusculum, qui
      Deus
      ante initium extitit in divinitatis potentia, quod autem exterior homo corpus appeletur.
      Apostolum audi:</p>
   <p>"Et si exterior," ait, "homo noster corrumpitur, tamen qui intus est
      renovatur de die in diem."</p>
   <p>"Que respitiebat ad orientem": ad orientem hec porta dicitur
      respicere, quia ab eo sole iustitie beata virgo sitiebat obumbrari, de quo
      audierat "Virtus altissimi obumbrabit tibi." Vel alio modo "respitiat ad orientem":
      hoc quia
      eius prestollabatur adventum, de quo propheta:</p>
   <p>"Ecce vir oriens nomen eius, que clausa testimonio Domini probatum
      permanere,"</p>
   <p>quoniam beata genetris virgo permansit iuxta Esaie vaticinium:</p>
   <p>"Ecce virgo concipiet et pariet filium."</p>
   <p>Sequitur "et vir non transiet per eam." Virum in hoc loco quemlibet
      alium ostendit hominem, excepta Christi persona, sicut et psalmista "omnis homo mendax."
      Qua
      est autem hoc actum sit ut vir non transierit per hanc portam illico ostenditur cum
      dicitur:
      "quoniam Dominus Deus Israel ingressus est per eam." "Dominus" a domino eoquod omnium
      dominetur. "Deus" autem timor Dei, "Israel" vero vir videns Deum interpretatur. Hoc
      in loco
      verbum ingressionis non pro violatione accipe, sicuti nec tunc temporis violata est
      domus in
      quam, morte devicta, introivit januis clausis Jesus. Quodque subiungitur "eritque
      clausa
      principi." Principem illum intellige de quo Deus:</p>
   <p>"Venit enim," inquit, "princeps mundi huius et in me non habet
      quicquam."</p>
   <p>Hoc namque quod clauditur interius oculatur cui principi hec eadem
      porta extitit clausa, quia iuxta veri fidem conceptus beate Marie Gabrielo incognitus
      mansit. Quamobrem et marito indempta esset non dubium est.</p>
   <p>Sequitur "Princeps ipse sedebit in eo ut comedat panem coram Domino."
      Non ita in intelligendum est ut in introitu porte residere testetur, presertim cum
      superius
      clausa esse memoretur; sed immo in celsiori loco porte quia videlicet diabolus omne
      humanum
      genus, una cum sinagoga gremio habens, sue retinebat damnationi. His autem princeps
      ad hoc
      (sedere) perhibetur, quo "comedebat panem coram Domino," illum scilicet qui dixit</p>
   <p>"Ego sum panis vivus,"</p>
   <p>et de quo impii scribuntur in libro dixisse Sapientie</p>
   <p>"Mittamus lignum in pane eius."</p>
   <p>Quod est aliis dicere verbis, configatur cruci caro eius ut auferatur
      memoria eius.</p>
   <p>"Coram" autem in loco hoc pro contrapositum, quemadmodum et Nembroch
      gigas qui hominem coegit adorare ignem in quo etiam "mortuus est" secundum traditionem
      Hebreorum "Aran ante tare"; et de quo dicitur ad Abraham "Qui eduxit te de Ur Chaldeorum";
      [f.43v in marg.] venator extitisse coram Domino describitur. "Fuit," inquiens liber
      Geneseos, "Nembroth robustus venator coram Domino." Hoc est dicere (..) Deum, vel
      aliter,
      porta in domo Domini (semper) mansit clausa, quoniam beata Maria in evum remansit
      intacta,
      homo non transivit per eam quia nec Iosep agnovit eam. Dominus autem Deus Israel ingressus
      est per eam, quoniam spiritus sanctus impregnavit eam.</p>
   <p>Ergo quia longius progressi sumus exempli gratia, (nunc) ad superiora
      reddeamus. Responsorii versus, quem (superta?) commemoratum intercapedo exempli oblivioni
      cumtradidit, (hic) est versus</p>
   <p>Tamquam sponsus;</p>
   <p>addiciunt quidam hoc</p>
   <p>Responsorium In medio ecclesie</p>
   <p>Versus Misit Dominus manum suam.</p>
   <p>Hic quoque addicitur versus superiore intermisso,</p>
   <p>Jocundidatem et exultationem texaurigavit super eum; repetitur Et
      implevit eundem.</p>
   <p>Quinta est varietas que in hoc versu responsorii consistit:</p>
   <p>Responsorium Liberavit me Domine</p>
   <p>Versus Clamemus et dicamus 'Adiuva redemptor noster'; repetitur Qui
      portas.</p>
   <p>[X.30 in marg.] Notandum sane quia in offertoriis et invitatoriis,
      responsoriis non alii ibi requirendi sunt toni nisi ubi fines versuum intromittuntur,
      quamquam inveniri facille possint. Maximeque sensus litterature servandus est quam
      modulationis. Introituum vero, antiphonarum necnon communionum toni sicut in prima
      secundave
      aut tertia inveniuntur sillaba, ita in versibus intromittantur.</p>
   <p>Antiphonarum huiusce toni varietates in fine versuum sunt V.</p>
   <p>Prima harum hec est:</p>
   <p>Antiphona Tradent enim vos,</p>
   <p>finisque versiculi tremulam emittit vocem. Secunda est cuius ultima
      versus sillaba oppido ac clinis profertur. Adest exemplum:</p>
   <p>Antiphona Fulgebunt justi.</p>
   <p>Tertia vero est differentia quando de sonis versus producitur
      equaturque antiphonie principio iuxta haec</p>
   <p>Antiphona Misso Herodes.</p>
   <p>Est preterea quarta divisio que perparum a superiori distat et que
      superior equaliter sustinet, haec parumper inflectit. En</p>
   <p>Antiphona Domine puer meus,</p>
   <p>item</p>
   <p>Antiphona Salutare vultus mei.</p>
   <p>Qui(n)ta est cui versiculi finis ad instar puncti in altum erigitur
      cursimque profertur, unde est illud</p>
   <p>Antiphona Magnificamus te Domine,</p>
   <p>item</p>
   <p>Antiphona Dulce lignum.</p>
   <p>Enimvero non est arbitrandum eas antiphonas que leviter inchoaverunt
      et non tam plenum perfectumque initium habuit sonum, quemadmodum est superius exempli causa insite proprias amplectere diffinitiones. Hoc tamen est actendendum,
      ut
      quanto levius initium duxerit, tanto minus fortiter exprimatur diffinitionis ultima
      pars
      sive sillaba, sicuti hic agitur:</p>
   <p>Antiphona Hymnum dicite.</p>
   <p>cuius antiphonae versus de prima canitur in sui fine divisione, sed
      tamen non tam prolixo tenetur vocis concentu (ut supra taxatum est). Ita etiam in
      omnibus
      tonis est intelligendum.</p>
   <p>Hactenus igitur primo de tono, ut quivimus, sub brevitate perstringere
      succincta curavimus, [f.44r in marg.] primo omnium cantorem monentes ne invitatoria
      per
      omnes requirat tonos quia--nisi forte fallor--non poterit invenire. Ceterum ubique
      fuerint,
      divino adminiculate nutu, ut quivero, ceteris strictim in locis pandere curabo.</p>
   <p>[Capitulum XI]</p>
   <p>Plagis proti recipit introitum hunc:</p>
   <p>Antiphona Dominus illuminatio mea,</p>
   <p>nullamque habet varietatem in introitibus quia poene omnes ita leniter
      inchoantur, unde est illud</p>
   <p>Antiphona Dominus fortitudo pleb.</p>
   <p>Eiusdem offertorium:</p>
   <p>Ad te Domine levavi animam, repetitur hic, 'Etenim.'</p>
   <p>Communio Exiit sermo inter.</p>
   <p>Due sunt hoc in tono versibus responsoriorum varietates, quarum prima
      naturaliter existens est hoc:</p>
   <p>Responsorium Vos qui in virtutibus [sic] estis</p>
   <p>Hoc interim animo condendum est, quia ubicumque versus responsoriorum
      nequeunt cum ipsorum repetitione plenum habere sensum, licentiam cantor habet quamlibet
      responsorii in repetitione eiusdem mutare silabam--etiam verba--si necessitas exigit,
      ut in
      hoc eodem ubi repetitur. Habet enim versum Versus "Laudate Dominum Deum nostrum qui
      non
      deservit sperantes in se," repetitio "sed victoriam dedit de inimicis," mutatam "sed"
      sillabam pro "et." Plerumque enim mutantur coniunctiones in huiusmodi re, videlicet
      rationales pro causalibus, et pro rationalibus casuales; (similiter) copullative pro
      disiunctivis et disiunctive pro copulativis.</p>
   <p>Quod et in offertoriis factum invenies, unde illud offertorii
      [sic]</p>
   <p>Sanctificavit Moyses</p>
   <p>in eiusdem (ver)su "Oravit Moyses," in repetitione offertorii adicitur hoc:
      "Tunc Moyses", cum in offertorio scriptum non ist, quod in pluribus invenies locis.
      Id idem
      opere precium videtur coniunctiones, vel ceteras quaslibet admittere vel interponere
      partes
      in repetitione, veluti in hoc responsorio Machabeorum:</p>
   <p>Responsorium Hic est fratum Amator</p>
   <p>in repetitione ipsius: "Hic est qui multum orat pro populo et universa
      sancta civitate Ierusalem." In responsorio quidem est ablativus (casus), in repetitione
      autem accusativus efficitur, ita:</p>
   <p>Versus Ecce quam bonum et quam iocundum habitare fratres in unum;
      repetitur et universam sanctam civitatem Ierusalem.</p>
   <p>Amituntur vero partes vel sillabe, velut in hoc pervidebis
      responsorio:</p>
   <p>Responsorium Venite domine et noli tardare Versus A solis ortu et
      occasu ab Aquilone et mari.</p>
   <p>Dempta "et" coniunctione repetitur hic: "Revoca disper." Hoc multis
      reperies in locis.</p>
   <p>Taliter id fieri necesse est ut litteratura responsorii proprium
      habeat sensum, similiter et versus eiusdem nexus repetitioni plenam retineat perfectamque
      coaptationem.</p>
   <p>[f.44v in marg.] Secunda autem divisio responsoriorum que melodiam sui
      metitur, sed ab auctoritate secernit huiusce toni, licet a quibusdam iuxta normam
      eiusdem
      canatur:</p>
   <p>Responsorium Declara super nos Deus misericordiam tuam Versus
      Declaratio sermonum tuorum dat intellectum Domine.</p>
   <p>Antiphona O sapientia,</p>
   <p>quamquam a nonnullis hoc et his similia ob celsiorem vocis diastemam
      de primo reciprocetur tono, Item,</p>
   <p>Antiphona Iuste et pie vivamus.</p>
   <p>Versus huiusce antiphonie in suimet fine simpliciter intrat, nec ullam
      aliam recipit divisionem.</p>
   <p>[Capitulum XII]</p>
   <p>Autentus deuterus introituum bifariam amplecitur divisionem, quarum
      prima est haec</p>
   <p>Antiphona Confessio et pulcritudo.</p>
   <p>Finis huius versiculi neque sursum erigitur neque iosum deponitur sed
      introitus contentus est initio, indirectumque finitur ut ei possit equari.</p>
   <p>Est altera species que non hunc ordinem servat, sed immo paulisper
      ultimam suimet versus erigit sillabam, ut haec</p>
   <p>Antiphona Dum clamarem.</p>
   <p>Adest offertorium</p>
   <p>Deus tu convertens; repetitur hic: Ostende nobis,</p>
   <p>Nam licet inchoetur a plagis deuteri, tamen eius repetitio que
      magistra existit in his et responsoriis, necne invetatoriis ab autento deutero traducendum
      est.</p>
   <p>Communio. De fructu operum tuorum Domine,</p>
   <p>huius finis priori sine equatur introitui.</p>
   <p>Hoc habet invitatorium quod secunda canitur feria, primoque in
      minoribus (annumeratur):</p>
   <p>Venite exultemus Domino.</p>
   <p>Habet et ceteraqueque uti est</p>
   <p>Regem venturum Dominum;</p>
   <p>undeque nonnulli omnium sanctorum invitatoria ut sunt hec</p>
   <p>Regem apostolorum Dominum</p>
   <p>martirum, virginum, ac cetorum sanctorum, ad instar istius soni ac
      toni simul canunt. Quidam autem canunt ea de autento trito excipientes ab eis propter
      novitatem temporis hec duo invitatoria:</p>
   <p>Regem venturum Dominum</p>
   <p>et</p>
   <p>Regem natum Dominum.</p>
   <p>Adiciunt proinde aliqui:</p>
   <p>Regem magnum Dominum.</p>
   <p>Quidam aut(em) idcirco, quia hisdem bis canitur psalmus, dimiten(tur)
      arbitrantur invitatorium.</p>
   <p>Denique hic tonus in versibus nocturnalis offitii duplam recipit
      divisionem, prima que simpliciter in repetitione reciprocatur ut hoc</p>
   <p>Responsorium Aperiat Dominus Versus Exaudiat dominus; repetitur hic:
      Concedat vobis.</p>
   <p>Secunda est cuius versiculi finis paulisper erigitur ut hoc</p>
   <p>Responsorium Peccavi super numerum Versus Quoniam iniquitatem meam ego
      agnosco; repet. Et malum coram te feci.</p>
   <p>Varietates versuum antiphonarum IIII insunt huic tono. En prima que
      tremulam vinolamque emittit vocem:</p>
   <p>Antiphona Hec est generatio</p>
   <p>Secunda quando in ultima et penultima et antepenultimam silaba finis
      versiculi, pinguem reddit sonum uti in hac</p>
   <p>Antiphona Pulcra es et decora.</p>
   <p>Tertia est varietas que dispariter intromittitur quam superior, [f.45r
      in marg.] quia cum antiphone initio sine aliqua mora finem suum et versiculi (ver)tit
      iuxta
      hec:</p>
   <p>Antiphona Reliquid eum temptator volentes eum t(.....) in domino
      laudabitur.</p>
   <p>Quarta est que dulcem versiculi pandit finem, atque in meditullio
      retinet tenoris ut haec:</p>
   <p>Antiphona Haec est que nescivit.</p>
   <p>Porro hec regula subterscripta uniquique videtur neccessaria
      cantori.</p>
   <p>Antiphona que initium habuit autenti deuteri et finis eiusdem de
      plagis desierit triti, non finietur de plagis triti nec de autento deutero a quo originem
      ducit, sed de autento tetrardo quia in suimet fine quandam retinet conexionem autentus
      deuterus et plagis triti atque autentus tetrardu. Est autem idem autentus tetrardus
      discretor eorum inter altitudinem vocis et gravitatem. Antiphona autem huiusmodi est
      haec:</p>
   <p>Malos male perdet maior.</p>
   <p>[Capitulum XIII]</p>
   <p>In plagis deuteri bifaria reperitur divisio introituum. Adest prima
      cuius versiculi finis in ultima sillaba flexibilem altamque promit vocis scansionem:</p>
   <p>Antiphona Resurexi</p>
   <p>Secunda est cuius finis fere in ultima ac penultima equisonam
      simplicemque recipit vocem, en exemplum; quod quare in hoc loco intromittatur, Deo
      volente,
      inferius demonstrabitur:</p>
   <p>Eduxit Dominus populum suum.</p>
   <p>Eiusdem offertorium:</p>
   <p>Iustus ut palma florebit; repetitur hic: sicut cedrus.</p>
   <p>Communio Memento verbi tui,</p>
   <p>ultima cuius versus sillaba secunde equatur divisioni.</p>
   <p>Siquidem invitatoriorum quatrimodam recipit divisionem, quarum
      divisionum prima hoc est:</p>
   <p>Christus natus est nobis,</p>
   <p>itemque</p>
   <p>Christus apparuit nobis</p>
   <p>quae nullam cum ceteris habet societatem, sed sola, sicut dignum est,
      propriam retinet euphoniam.</p>
   <p>Secunda est que nullius eget auxilio sed suam obtinet vim, nullamque
      consodalibus habet portionem nisi in suimet fine. Est autem hoc:</p>
   <p>Adoremus dominum maior.</p>
   <p>In tertia etenim sillaba versus eiusdem sive in quarta iuxta distictionis
      ordinem, flexibilem reddit vocem in ultimodamque [=multimodamque], quod nullatenus
      in
      ceteris invenies.</p>
   <p>Proinde tertia extitit divisio que huic superiori in fine versiculi
      asistitur. Est ergo hec</p>
   <p>Antiphona Ipsi vero non cognoverunt vias meas,</p>
   <p>nam quod in ultima versu silaba que est "-i" ut "iubilemus ei" seu
      iuxta quod finis adfuerit versiculi, percusoris ad instar manus vox erigitur, rursusque
      declivis profertur, quod--uti dictum est--non alioubi invitatoriis invenies preter
      in his
      duobus, quorum primum repetitur hic, "quia ipse fecit nos," secundum autem hic, "quibus
      iuravi in ira mea."</p>
   <p>Est preterea quarta divisio cui huius invitatorii versus equatur usque
      prope ultimam sillabam atque--ut supradictum est--a superiori ducit finem. Ab hac
      (autem)
      quarta varietate versiculi eiusdem p(er)maxime regitur modullatio. [f.45v in marg.]
      Sunt
      vero h(aec), quibus coniungitur usque ad ultimam partem:</p>
   <p>Adoremus Dominum minor; repetitur qui fecit nos</p>
   <p>Est rursus aliud:</p>
   <p>Hodie si vocem Domini audieritis; repetitur hic: nolite obdurare.</p>
   <p>Versus istorum invitatoriorum in fine suarum novissimarum partium
      tremullam acclivemque emittunt vocem.</p>
   <p>Versus responsoriorum quinque in suimet finem habeat. Diffinitio prima
      hec est:</p>
   <p>Responsorium Rex noster adveniet Christus Versus Ecce agnus Dei;
      repetitur hic: quem Iohannes.</p>
   <p>Notandum sane quia sicuti ratio speculationis sese habet, huius
      nocturnalis responsorii, huius toni duxerit consonantiam; ipsa etiam in eius modullatione
      integra adfuerit. Nequit habere minus quam XVI sillabas, sine aliqua controversia
      vel
      diaphonia. Aliquando medietas mellodie et integritas sensus solet cani sicuti hic</p>
   <p>Responsorium Angelus Domini vocavit Abraham Versus Et benedicentur in
      te omnes tribus terre; repetitur eo quod timeas Dominum.</p>
   <p>Nonnumquam vero in sese retinet sillabas perplures velut in
      responsoriis de beato Iosep ad liquidum edocemur, sed tamen mutatur ordo modullationis.</p>
   <p>Nec fieri pot(est) in nullius toni distinctione, unde quidam hunc male
      distingunt gunt auferentes a roridibus [sic] intellectum ita canentes:</p>
   <p>Ecce Agnus Dei ecce,</p>
   <p>facientes in hec distinctionem cum pocius observandus sit sensus quam
      modullatio. Nostri vero, necessitatis causa, in sexta distingunt sillaba, scilicet
      in "-i",
      "Ecce Agnus Dei." Est quoque musica licentia in ea littera que maiorem obtinet numerum
      videlicet "a", longiorem, se necessitas exigit, fieri consonantiam diasteme
      vocis, ac pro duabus tribusve constare sillabis. Quod in multis experti sumus, attamen
      plerumque non tam forte initium exprimitur modullationis; unde non incungruum videtur
      se de
      hoc eodem tono in versu gradalis responsorii demus exemplum. Nam in solempnitate sanctorum
      in responsorio gradali</p>
   <p>Exultabunt sancti</p>
   <p>in eiusdem versu "Cantate Domino," post primam modulationem maiorem
      que fit in "do", subsequente modullatione altera que efficitur in "cantico" in prima
      sillaba
      "can-", flexibilis fit modulatio duplicataque inflexione tremulla emittitur vox non
      gravis
      prima sonoritas, ut inferius ob indignationem monstrabimus regulam.</p>
   <p>Age, ergo, optime lector, ac ne tuemet santiare videatur autes ob
      inertiam sermonum fibris ex intimis rogito, uti si placet placeat. Sin autem displicet
      legere ignaris huiusce nonnule legendum exime. Hec quam supramemoravimus regulla fit
      in una
      parte et in duabus. Fit in una parte orationis, veluti in hoc versu gradalis responsorii</p>
   <p>Versus Asummo cello egressio eius,</p>
   <p>[f.46r in marg.] prima post distinctionem que desinit in "-lo", in quo
      ante [=incoante] altera que est "egressio", post primam sillabam, que est "e-" secunde
      distinctioni in secunda sillaba, viz. que est "-gres-": idcirco quia una aliqua silaba
      viz.
      "e-" antecedit hanc ubi prolixa efficitur modullatio durius ipsa incoatur, et ita
      in
      superiori finitur.</p>
   <p>In duabus partibus orationis finit sicut in hoc responsorii versu</p>
   <p>Responsorium Tolite portas Versus Quis ascendet in montem Domini</p>
   <p>post primam distinctionem que desinit in "(ni)", inchoante altera
      distinctione, in secunda sillaba simul et parte orationis que est "quis", ideo quia
      antecedit quepia sillaba hanc ubi efficitur modullatio sic hec sicut superior canitur.</p>
   <p>Secunda versuum responsoriorum est diffinitio que ita eodemque ritu
      finem versus peragit, ut modullatio inest responsorii, ante ipsius repetitionem veluti
      hoc</p>
   <p>Responsorium Isti sunt triumphatores Versus Isti sunt qui
      venerunt.</p>
   <p>Huic simile</p>
   <p>Responsorium Deus qui sedes Versus Tibi enim.</p>
   <p>Non autem agitur in versibus istius toni, nisi in responsoriis ante
      agatur in quibusdam vero necesitatis causa, solet erigi vel deponi; sicut in primo
      vales
      invenire tono.</p>
   <p>Est vero tertia divisio quam memini me non alicubi repperisse in
      prolixitate tocius antiphonarii nisi in huiusce responsorii versu:</p>
   <p>Responsorium Hierusalem cito veniet Versus Israel si me audieris.</p>
   <p>Quarta est divisio que in minoribus tantumdem agitur in responsoriis
      et hoc in adventum Domini:</p>
   <p>Responsorium Super te Hierusalem orietur Dominus Versus Et gloria eius
      in te videbitur.</p>
   <p>Adest quinta in hoc versu versatur responsorii:</p>
   <p>Responsorium Spes mea Domine a iuventute mea Versus In te confirmatus
      sum.</p>
   <p>Interea sciendum est quia pentacote insunt huic tono antiphone, quarum
      prima est haec:</p>
   <p>Antiphona Maria et flumina,</p>
   <p>item</p>
   <p>Antiphona Mane surgens Iacob,</p>
   <p>itemque</p>
   <p>Antiphona Tria sunt munera,</p>
   <p>quarum versiculi antiphonarum iosum in sui fine perparum deprimuntur,
      ut equari possint principio antiphone.</p>
   <p>Secunda est haec:</p>
   <p>Antiphona Rubrum mare quem viderat</p>
   <p>Item</p>
   <p>Antiphona Nos [sic] praecessit,</p>
   <p>rursumque</p>
   <p>Antiphona Iusti autem.</p>
   <p>(Fi)nes autem harum versuum in altum sustollitur, accutoque gaudent
      accentu.</p>
   <p>Tertia est que finem versus oppido flexibillem reddit:</p>
   <p>Antiphona Innuebant patri eius</p>
   <p>itemque</p>
   <p>Antiphona Germinavit radix Iesse,</p>
   <p>quamquam inordinate alterius toni aiunt versiculum eiusdem retinere
      sonoritatis reciprocationem, cum potissimum sit iuxta initium antiphone versuum
      modullationem concinere. Et re vera quid prosunt varietatum differentie nisi secundum
      hoc
      quod est varietas, verbi gratia autenti proti in introitibus tertia</p>
   <p>Antiphona Suscepimus Deus.</p>
   <p>Ita etiam et ea ipsius in sui initio gerunt modulationis vigorem
      intromittantur sicut haec: [f.46v in marg.]</p>
   <p>Antiphona Gaudeamus omnes.</p>
   <p>Verumtamen neque toni auctoritas neque musice consonantie disciplinem
      quicquam proderunt nisi insectentur atque per suprascipta testimonia cumsimiles
      reciprocentur antipho(n)arum varietates.</p>
   <p>Enimvero quarta est divisio que tantummodo in minoribus agitur
      antiphonis a atque eo modo ultimam suimet versus erigit sillabam, quatinus initio
      antiphone
      queat congruenter aptari. Habes exemplum:</p>
   <p>Antiphona Laudabo Deum meum.</p>
   <p>Preterea quinta est divisio que in duarum versibus antiphonarum tantum
      fit, et non in pluribus, scilicet</p>
   <p>Antiphona Habitavit</p>
   <p>itemque</p>
   <p>Antiphona Sanctis qui in terra sunt eius,</p>
   <p>quamquam antiqui etiam in pluribus hanc versus voluerint sequi
      modullationis armoniam, uti hac</p>
   <p>Antiphona Omnes gentes quacumque fecisti</p>
   <p>Tamen moderni amplius in his antiphonis, que perfectam possident toni
      sonoritatem, quam in supramemoratis agendum decreverint. Ex imperfectis autem ac (......)
      licet paulisper ab hac normulla in fine suimet versiculi discrepet nonnulli hanc elligunt
      solam</p>
   <p>Antiphona Jubilate Deo.</p>
   <p>(Versus) denique harum duarum antiphonarum sive trium totus in imo
      deprimitur gravisque efficitur vocis cumcentus, ac simul totus gravi canitur voce.</p>
   <p>[Capitulum XIV]</p>
   <p>Autentus tritus huiusmodi habet introitus alternationem:</p>
   <p>Ecce Deus adiuva me,</p>
   <p>cuius versiculi finis in meditullio tenoris ultimam substinet
      sillabam, neque enim sursum sublimatur neque deorsum deprimitur, sed initio concentus
      est
      introitus.</p>
   <p>Sunt nempe quidam qui hunc duas amplectere assueverant introituum
      varietates, quorum prior sit h(aec) superius literis commendata, posterior autem hoc:</p>
   <p>Circumdederunt me.</p>
   <p>Quidam vero abnegant non amplius habere quam unam que esset
      "Circumdederunt me gemitus mortis," dicentes quoniam hoc in fine ipsius agitur versiculi,
      non necessitatis causa fieri sed tantummodo euphonie. E regione inquiunt "Si eufonie
      causa
      fuerit, necesse est quo in omnibus introitibus istius toni agatur; sed tamen nequit
      hoc
      esse, veul uti hoc 'Ecce Deus adiuva me,' ubi non euphoniam sed diaphoniam reddidit."
      Atque
      idcircho malunt duas habere divisiones, quamquam secunde divisioni si addatur pinguiorem
      reddit introitu reciprocationem et si non addatur nihil deesse. Fatiscat ergo iam
      nunc
      improba contentio simplici contenta numero, ac numerum congaudeat habere binarium.</p>
   <p>Hoc habet offertorium:</p>
   <p>Inmittet angelus Domini; repetitur Quam suavis est Dominus</p>
   <p>Haec est communio:</p>
   <p>Quis dabit ex Syon.</p>
   <p>Versiculi huius ultima sillaba priori huius introitus coequatur
      tono.</p>
   <p>Antiphonas invitotariorum huiusmodi habet:</p>
   <p>In manu tua Domine maiorem</p>
   <p>[f.47r in marg.] et ceteras omnes infra ebdomadam, excepta id quod
      secunda canitur feria scilicet:</p>
   <p>Venite minor</p>
   <p>Superi autem invitatorii versus nullam cum ceteris habet concordiam,
      set sue sufficiens est modullationi. Repetitur "Omnes fines terre." Cetera vero que
      cursim
      canuntur certis repetuntur in locis.</p>
   <p>Responsorium Obsecro Domine Versus A solis ortu.</p>
   <p>Itemque aliud</p>
   <p>Responsorium Usque ad vesperum quam magnificata sunt opera tua Domine;
      omnia in sapientia fecisti repleta est terra. Versus Vestri capilli capitis omnes,</p>
   <p>ipsius versiculi ultima pars ordinis cursim profertur.</p>
   <p>[Capitulum XV]</p>
   <p>Plagis triti nullam omnino introetuum recipit differentiam quam autem
      ipsius toni introitus hic:</p>
   <p>Omnes gentes.</p>
   <p>Finis ipsius versiculi gravem promit vocem.</p>
   <p>De hoc eodem tono est introitus subterscriptus in natale Sancti
      Clementis papae. Est autem hic:</p>
   <p>Antiphona Dicit Dominus sermones mei quod dedi.</p>
   <p>Enimvero quidam ignari peritie artis musice mutaverunt initium ipsius
      introitus secundum initium communionis "Dicit Dominus implete ydrias aqua," cum utique
      in
      secunda sillaba debuerint facere modullationem more manum vibrantis, suum plus sequentes
      libitum quam musice auctoritatis normam, nescientes quia superatur maior numerus a
      minore
      multipliciter ab initio introitus usque ad eum locum ubi dicitur "de ore tuo." Si
      tamen
      adsit cui comparetur, ab eo vero loco ubi scriptum est "adest enim nomen tuum" usque
      ad
      finem, quia maior numerus in se totum continet minorem. Recta canendi species ibidem
      inest,
      tale quid in multis antiphonarii invenies locis, unde illud introitus, "Deus in adiutorium
      meum intende." Verumtamen perfectum initium debet considerari et non finis neque medietas.
      Etenim licet queat cantilenearum modulatio multimodas facere inflexiones ut pa(r)eat
      ipsa
      modullatio (quasi) unius esse toni, tamen regullam iures diudicant armonie suavitatem,
      verbi
      causa, si quispiam versificationis voluerit similitudinem facere, ignarus discipline
      metrice, tamen sciens heroicum metrum VI recipere pedes. Cumfustatur ipsius
      carmen nisi a priscis poetis sumpserit originem, verbi gratia si quis per hoc voluerit
      scandere ad versus instar eroici:</p>
   <p>Corrumpunt mores bonos colloquia malla,</p>
   <p>quod utique nequid consistere regulis poematum, ita etiam nisi qui
      noverit musicam disciplinam--quamquam arbitretur antiphonas responsoria et quamlibet
      cantillenarum rite exercere opere--tamen, nisi litterarum noverit numerum et momenta
      regularum atque priscorum sancita patrum, ante oculos musici adnihilantur eius gesta.</p>
   <p>Toni istius offertorium hoc est:</p>
   <p>Stetit angelus; repetitur hic: et ascendit.</p>
   <p>Communio Exultavit ut gigas.</p>
   <p>Ita docet Priscianus nominativum fieri. Finis huiusce versiculi
      contentus est fine superioris introitus. [f.47v in marg.]</p>
   <p>Responsorium Aspitiebam in visu noctis Versus Ecce dominator Dominus
      cum virtute veniet,</p>
   <p>non "veniet" futuri temporis sed preteriti, quia sic ipsius sese
      repetitio habet responsorii "et datum est ei regnum." Etenim tempora debent temporibus
      iungi, scilicet presens cum presenti et futurum cum futuro, quod omnino in literatura
      nisi
      observetur, sensus humanus quasi quibusdam fragoribus concussus intercipitur.</p>
   <p>Nempe secunda est definitio huius toni in nocturnalibus responsoriis
      que tantum minoribus iungitur et eis in quibus literature deficit plenitudo.</p>
   <p>Responsorium Reges Tharsis et insule munera offerent Versus Reges
      Arabum et Sabba dona adducent.</p>
   <p>Est etiam tertia que in huius tantummodo invenitur responsorii
      versu:</p>
   <p>Responsorium Esto nobis Deo turis fortitudinis Versus A fatie
      inimici.</p>
   <p>Quarta est varietas que inferius anotabitur. Interea mos considerandus
      est veteranorum cantorum, presertim Gallias degentium, qui non omnem toni sequentes
      auctoritatem versus responsoriorum aliter ac aliter quam sonoritas tonorum sese habeat,
      prependiente multitudine sill(aba)rum in diversam mutavere partem. Unum in hoc responsorio,
      quod quidam improbe asseverant in ecclesia non debere cantari, eoquod in historiis
      minime
      reperiantur; et a nobis ob venerationem sancte genitricis Dei Marie simul et ob Iudeorum
      insaniem ac hereticorum refutandam proptervam superstitionem in ecclesia canitur.</p>
   <p>Taliter actum invenies quamvis in ipsa Romana urbe dicatur fore
      compositus. En adest:</p>
   <p>Responsorium Gaude Maria Virgo Versus Gabrielem archangellum.</p>
   <p>Videantur autem supramemorati contemptores sanctorum patrum, quamquam
      negent a beato Gregorio vel ceteris sancte ecclesie tales extiterint qui imitatione digni habeantur, quorum etiam scripta contra heresin nos muniunt et contra
      infestationes demonum virtutes tuentur--ut fuit princeps Italici regni imperator Karolus,
      qui, divina imbutus scientia, simul ac humanarum dissertissimus extitit artium. Qualis
      magister eius Albinus! quantus et quam magnus vir! Et multi alii in (nostro tempore)
      seu
      inveniuntur qui hi nihil taliter agere presumpserunt, (sed) quod hoc et his simila
      abolerent; et licet hi superius memorati imperitiam cantorum que suprascriptis coarguta
      est
      patribus perite correserint, atque in multis locis superiorum pulcrioremque reddiderint.</p>
   <p>Non tamen omnia que in historiis minime inveniuntur sed, salve fide
      digne comprobantur, penitus abicere debent, sicut sunt antiphone letaniarum vel cetera
      huiusmodi que orationis magis congruunt quam istorie textui.</p>
   <p>Responsorii autem quod supra memoravimus auctor extitit quidam Roma
      nus nomine Victor, a nativitate cecus, quod cum memoriter a cantatoribus cantillenarum
      didicisset mellodias quadam die ante altare Sancte rescidens Marie qu(od) Domus Rotunda
      dicitur, divino favente nutu, hoc composuit responsorium ac statim lumine, [f.48r
      in marg.]
      quo privatus erat multo iam tempore, illuminari meruit atque iubare potiri genuino.</p>
   <p>Considerent autem suprainsiti contemptores si (hoc) q(uia) nativitate
      cecus extitit, lumen iamdudum recipere ob hanc causam promeruit amissum.</p>
   <p>Quanto magis nos illud canentes in honore Sancte genitricis Dei Marie
      eius precibus illuminari atque intima nostri cordis credimus foveri. Consopiscat ergo
      iam
      nunc improba temeritas.</p>
   <p>Antiphona O quam gloriosum est regnum.</p>
   <p>Istius versiculi finis fine equatur prioris introitus.</p>
   <p>Excipiuntur de hoc tono antiphonarum quaedam antiphone ut</p>
   <p>Antiphona Puer Jesus</p>
   <p>itemque</p>
   <p>Antiphona Nobis datum est nosse misterium,</p>
   <p>nam quamdiu psalmus canitur, ipsarum fines antiphonarum de quo fuerint
      tono de eodem propter diaphoniam dignum est finiri. Ad ultimum vero in repetitione
      psalmi
      unde eorum est initium inde finiantur, scilicet de plagis triti. Qui ob numerum
      inequisonantes sunt a plagis enim triti sumunt originem ab autento vero proto finem
      recipiunt.</p>
   <p>Inde est hec normula quod antiphona que initium habuit de quolibet
      tono et finem de altero, si recte finiri potuerit, de quo eius est initium finiatur
      (ut) due
      superiores. Si vero non quiverit finiri de eodem a quo inchoationem (ducit) finis
      eiusdem
      perficiatur antiphone. Adest isticcine exemplum:</p>
   <p>Quare detraxistis.</p>
   <p>[Capitulum XVI]</p>
   <p>(De autento te)trardo.</p>
   <p>Normulle autenti tetrardi in introitibus sunt due. Prima est haec:</p>
   <p>Antiphona Puer natus est nobis.</p>
   <p>Finis eiusdem versiculi in ultima sillaba alte erigitur.</p>
   <p>Secunda est que finem suimet versiculi declivem reddit, ut haec:</p>
   <p>Antiphona Audivit Dominus.</p>
   <p>Hoc offertorium:</p>
   <p>In virtute tua Deus; repetitur hic: Desiderium</p>
   <p>Communio Dicite pusilanimes.</p>
   <p>Equatur istius finis versiculi fine superioris introitus iosum
      depressi.</p>
   <p>Invitatorium duas amplectitur divisiones, harum prima est haec:</p>
   <p>Huiusce finis versiculi suspensa canitur voce.</p>
   <p>Secunda est quo iosum extremitatem versiculi deponit ut haec:</p>
   <p>Antiphona Deus magnus Dominus.</p>
   <p>Interea in versibus responsoriorum nocturnalium hic tonus trimodam
      recipit varietatem. Prima est que naturaliter extitit ut hoc:</p>
   <p>Responsorium Aspitiens a longe Versus Quique terrigene.</p>
   <p>Hoc quidam apocrificum iudicant responsorium quamquam ex sermonibus
      viri sancti cuius nomen sacris in scripturis reperitur, scilicet Baruch, notarii Ieremie
      prophete auctoritatem ducat. Quem librum, teste beato Ieronimo, Hebrei nec legunt
      nec
      habent. Qua de re eum construere conantur, dicentes insuper quod non prophete sed
      nocturnarii censeatur nomine. Quamobrem sermo Domini ad memoriam reducendus est quia
      "qui
      suscipit prophetam in nomine prophete mercedem prophete accipiet." Hanc sententiam
      quoniam
      beatus pater Gregorius luculento elicuit stillo quocirca a nobis, brevitatis causa,
      intromittitur.</p>
   <p>[f.48v in marg.] Ceterum Ebreorum traditio est, etiam cum sensus
      Ieronimi sese habet, Abdia qui dispensator fuit Achab nefandissimi regis, ideoque
      servos
      (Deo) quinquagenos ac quinquagenos in abditis specuum absconderit paneque et aqua
      paverit,
      instante persecutoris (tempore) accepisse spiritum prophetie et unum esse duodecim
      minoribus
      prophetis proprio permanente nomine. Unus et iste Baruch quamquam notaveris inscribatur,
      tamen quia sancto Dei studiose famulatu(s) est, et prophet(i)e ultroneus exibuit quod
      necessarium fuit. Indemptum fore spiritum prophetie non dubium manet, ne autem quispiam
      arbitretur nos in sanctorum iniuriam prorupisse patrum, presertim cum non sit incog(ni)tum
      quod hac de causa sanxerit synoda sancta, videlicet "De libris recipiendis". Aut ne
      recolligendis audiat nos hec scriptitasse quo noverint contemptores supermemorati
      mensuram
      propriam, et ne ausu temerario metas veteranorum ac monimenta infringere
      patrum--in quibus nullum omnino consistit nevum: delicti et sua statu(ere) dogmata.</p>
   <p>(Quidam) hoc et hiis similia aparentibus constituta quam ridiculose
      ceperint destruere. Valde absurdum fuit litteris non commendare. Nempe distinctiones
      certis
      observande sunt in locis ut in hoc eodem responsorio, sed enim in nonadecima sillaba
      distinctionem facientes, (scilicet) in "i", ut</p>
   <p>Aspitiens a longe.</p>
   <p>Innepte agunt (animus) intelligentibus auferentes intellectum. Sed ita
      pocius est distinguendum "Aspitiens a longe" canoris et prima distinctio.</p>
   <p>Rursus "Ecce video", secunda tumdemum adnectendu(m) est "Dei potentiam
      venientem". Hoc autem nequit fieri nisi mellodia vocis que fit in "-o", ut "video",
      in
      antecedenti effitiatur sillaba, videlicet "de", quo possit in "-o" distinctio esse
      perfecta.
      Penitus precanentes quatenus corecte verba producte proferamus si necessitas exegit,
      et
      producta corepte, qua(m) verborum distinctiones ordi(ni)s canamus confuxione.</p>
   <p>Secunda in responseiorum versibus est varietas quoniam melodia in
      diversam inflectitur partem quemadmodum hoc ... [=XVI.9]</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Viginti et una littera sunt in monocordo. Quarum VIII priores dicuntur graves
      et maioribus figuris a sequentibus discernuntur. Octo medie vocantur acute, et minoribus
      litteribus describuntur. Quinque novissime dicuntur superacute, sed diversis figuris
      disponuntur hoc modo:</p>
   <p>[ZFM12:130; text: [Gamma], A, B, C, D, E, F, G, a, [rob], [sqb], c,
      d, e, f, g] </p>
   <p>Septem modis cantamus per musicam. Primo per artem a Gamma-ut usque E
      la mi. Secundo per naturam a C fa ut usque ad a la mi re. Tertio per [rob] molle ab
      C fa ut
      usque ad d la sol re. Quarto per [sqb] durum a G sol re ut usque ad e la mi. Quinto
      item per
      naturam a c sol fa ut usque ad aa la mi re. Sexto item per [rob][rob] molle ab F fa
      ut usque
      ad aa la sol. Septimo item per [sqb][sqb] durum a g sol re ut usque ad aa la sol,
      et e
      converso.</p>
   <p>Item breviter: Gamma per artem. C c per naturam. F f per b[rob][rob]
      molle. G g per b[sqb][sqb] durum.</p>
   <p>Item breviter: Gamma ut habet unam vocem ut, et cantatur per artem.
      Gamma est greca littera, scilicet g, ut est vox. A re habet unam vocem re, et cantatur
      per
      artem. A est littera, re est vox. B mi habet unam vocem mi, et cantatur per artem.
      B est
      littera, mi est vox. Hoc modo dicatur pueris de singulis, ut eo melius intelligant.
      Omnes
      enim claves a litteris incipiunt et in voce desinunt, sed in auctoribus musice littere
      tantum ponuntur, que sunt signa ipsarum vocum. C fa ut habet duas voces, fa et ut,
      et duas
      mutaciones, fa ut per ascensum, ut fa per descensum. Cantatur autem fa per artem,
      ut per
      naturam. C est littera, fa et ut voces, et sic de singulis. D sol re habet duas voces,
      sol
      et re, et duas mutaciones, sol re per ascensum, re sol per descensum. Cantatur autem
      sol per
      artem, re per naturam. E la mi habet duas voces, la et mi, et duas mutaciones, la
      mi per
      assensum, mi la per descensum. Cantatur autem la per artem, mi per naturam. F fa ut
      habet
      duas voces, fa et ut, et duas mutaciones, fa ut per ascensum, ut fa per descensum.
      Cantatur
      autem fa per naturam, ut per [rob] molle. G sol re ut habet tres voces, sol, re et
      ut, et
      sex mutaciones, sol ut per ascensum, ut sol per descensum; sol re per
      ascensum, re sol per descensum; re ut et ut re ambas per ascen-sum. Cantatur autem
      sol per
      naturam, re per [rob] molle, ut per [sqb] durum. A la mi re habet tres voces, la et
      mi et
      re, et sex mutaciones; la re per ascensum, re la descensum; la mi per ascensum, mi
      la per
      descensum, mi re et re mi ambas per ascensum. Cantat urautem la per naturam, mi per
      [rob]
      molle, re per [sqb] durum. B fa [sqb] mi habet duas voces, fa et mi, et non mutatur,
      sed per
      mutaciones inferiorum vocum et superiorum, quandoque habetur ibi fa, et hoc vocatur
      [rob]
      molle, quandoque mi et hoc vocatur [sqb] durum. C sol fa ut habet tres voces, sol
      et fa et
      ut, et sex mutaciones, fa ut per ascensum, ut fa per descensum; sol ut per ascensum,
      ut sol
      per descensum; sol fa et fa sol ambas per descensum. Cantatur autem sol per [rob]
      molle, fa
      per [sqb] durum. D la sol re habet tres voces, la et sol et re, et sex mutaciones,
      sol re
      per ascensum, re sol per descensum, la re per ascensum, re la per descensum, la sol
      et sol
      la ambas per descensum. Cantatur autem la per [rob] molle, sol per [sqb] durum, re
      per
      naturam. e la mi, f fa ut, g sol re ut, aa la mi re, bb fa [sqb][sqb] mi easdem habent
      voces
      et mutaciones, quas et quinque claves superiores eisdem vocabulis nuncupate. Sed littere
      tantum mutantur. cc sol fa habet duas voces, sol et fa, et duas mutaciones, sol fa
      et fa
      sol, ambas per descensum. Cantatur autem sol per [rob][rob] molle, fa per [sqb][sqb]
      durum.
      dd la sol habet duas voces, la et sol, et duas mutaciones, la sol et sol la, ambas
      per
      descensum. Cantatur autem la per [rob][rob] molle, sol per [sqb][sqb] durum.</p>
   <p>De tonorum qualitatibus sive proprietatibus et cur diversi diversis
      delectentur, Johannes in XVI capitulo Q littera designato sic ait:</p>
   <p>Ex ipsa hominis natura est indicium, ut non omnes sensus eundem
      habeant appetitum. Unde accidit ut quod canitur, isti videatur dulcissimum, ab alio
      dissonum
      iudicetur atque incompositum, et quod unus summopere extollit, alii penitus displiceat,
      sicut enim non omnium ora eodem cibo sitiuntur, sed ille quidem acrioribus, iste vero
      lenioribus escis utatur: ita profecto non omnium aures eiusdem toni sono oblectantur.
      Alios
      namque morosa et curialis vagacio primi toni delectat, alios rauca secundi gravitas
      capit,
      alios severa et et quasi indignans tertii persaltatio iuvat, alios adulatorius cantus
      quarti
      attrahit, alii modesta quinti petulancia ac subitaneo ad finalem casu moventur, alii
      lacrimosa voce sexti mulcentur, alii mimicos saltus septimi libenter audiunt, alii
      decentem
      quasi maternalem octavi canorem diligunt.</p>
   <p>Habent itaque predicto octo modi sive toni speciales et inter se
      diversas sono-rum proprietates, adeo ut diligenter musico seu etiam exercitato cantari
      ultro
      cognicionem sui ingerant. Et quemadmodum aliquis mores habitusque diversarum gencium
      perscrutatus, cuiuscunque nacionis hominem viderit, docte internoscit, hunc grecum, hunc germanum esse, illum vero hyspanum, istum gallum iudicans, ita nimirum
      musicus. Non autem solo nomine audita qualibet armonia, statim cuius sit toni agnoscit
      quia
      alii cantus non tantum in inicio, sed etiam in medio alicuius toni cursu utitur, cui
      tamen
      in fine contradicit.</p>
   <p>Quid significent littere in margine cantibus apposite seu vocale cum
      consonantibus.</p>
   <p>Sciendum quod octo toni signantur per octo vocales. Primus tonus
      signatur a vocali, secundus e, tertius i, quartus o, quintus u, sextus [Eta] greca,
      septimus
      y, octavus [Omega]. Littere vero eisdem vocalibus adiuncte modum cantandi exprimunt.
      Quia
      sicut in sillabis alie producuntur, alie corripiuntur, ita et in melodiis alie cursim,
      alie
      morose, alie perfecte sursum, alie retractim, alie graviter, alie mansuete, et vario
      modo,
      prout se habet cantilene dignitas, promende sunt. Unde et in cancionum libris tam
      nocturnis
      quam diurnis inveniuntur notule ex alfabeto neumis apposite, que idipsum presignificent.
      Verbi gratia A c g l m s t.</p>
   <p>Qualiter omnes fere alfabeti littere modum cantandi exprimant et
      veluti quadam sui etymologia studiosum cantorem erudiant.</p>
   <p>A prima alfabeti littera cantorem admonet, ut cantus alcius elevetur.
      B ut bene gravetur sive teneatur. C ut cito dicatur. D ut deprimatur. E ut equaliter
      sonetur. F ut cum fragore feriatur. G ut in gutture garruletur gradatim. H ut sicut
      in ipsa
      scriptura aspirat, ita et in nota idipsum faciat. I inferius insinuat. K licet apud
      latines
      parum vel nichil valeat, apud nos tamen alemannos Klenke id est clange significat.
      L levare
      neumam. M mediocriter moderari melodiam. N notare notificat. O figuram sui in ore
      cantantis
      ordinat. P pressionem vel perfectionem significat. Q in significacionibus notarum
      non
      invenitur. R rectitudi (sic) vel cripacionem significat. S sursum scandere. T trahere.
      Q V X
      Y Z, que relique sunt littere, in significacionibus notarum nichil valent.</p>
   <p>Que sit differencia inter musicum et cantorem.</p>
   <p>Cantores proprie vocantur usuales, musici vero ab ipsa arte congrue
      nuncu-pantur. Unde dominus Guido, quem post boecium nos in arte musica plurimum valuisse
      fatemur, in principio secundi libri sui rithmici pulchre sic ait: Musicorum et cantorum
      magna est distancia. Isti dicunt, illi sciunt, que componit musica. Nam qui
      facit quod non sapit, diffinitur bestia. Ceterum tonantis vocis si laudent acumina,
      superabit phylomena vel vocalis asina. Quare eis esse suum tollit dyalectica etcetera.</p>
   <p>De imperfectione cantorum usualium Guydo sic ait.</p>
   <p>Mirabiles autem cantores cantorumque discipuli, etiam si per centum
      annos cotidie cantent, nunquam per se sine magistro vel parvulam saltem cantabunt
      antiphonam, semper discentes ut ait apostolus, et nunquam ad scienciam veritatis
      pervenientes, tantum tempus in cantando perdentes, in quanto et divinam et secularem
      scripturam potuissent plene cognoscere. Et quod super omnia mala magis est periculosum,
      multi religiosi ordinis clerici et monachi, psalmos et sacras lecciones et nocturnales
      cum
      puritate vigilias et reliqua pietatis opera, per que ad sempiternam gloriam provocamur
      et
      ducimur, negligunt, dum cantandi scienciam, quam nunquam consequi possunt, labore
      assiduo et
      stultissimo persequuntur. Illud quoque quis non defleat, quod tam gravi est in sancta
      ecclesia error, tamque periculosa discordia, ut quando diurnum celebramus officium,
      non deum
      laudare, sed inter nos certare videamur. Vix denique unus concordat alteri, non magistro
      discipulus, nec discipulus condiscipulis.</p>
   <p>[ZfM12:133; text: Tua gracia me adiuva de celis, rex ingenite, fili
      deus unigenite, amborumque paraclite, ut congrue possim canere in monocordo. Sex vocum
      intervalla largiente domino, ut plenius potero explanare satago.]</p>
   <p>[ZfM12:134; text: In presenti negocio diligentes quaerito, musas pigras
      excito, meoque pio modulo decem modos explico. Qui sunt unisonus, semitonium, tonus,
      semidytonus, dytonus, dyatessaron, diapente, semitonium cum diapente, tonus cum diapente,
      atque diapason. Vacat tritonus et cetere que sunt infra diapason ultra quam progredi
      nequaquam audeo.] </p>
   <p>Decem sunt modi, quibus omnis cantus sibi invicem iungitur, sive
      Unisonus, Semitonium, Tonus, Semidytonus, Dytonus, Dyatessaron, Diapente, Semitonium
      cum
      diapente, Tonus cum diapente, Diapason. Unisonus est unius vocis reiteracio sive continua
      repercussio, verbi gratia, ut, ut, re, re, et sic de singulis vocibus. Semitonium
      est
      intensio de mi ad fa vel remissio de fa ad mi immediate. Tonus est intensio
      vel remissio unius vocis ad aliam immediate, praeter mi fa vel fa mi. Sciendum autem,
      quod
      ceteri modi omnes iunguntur sibi mediate per tonum et semitonium, ab hiis eciam duobus
      modis
      reliqui componuntur. Sunt enim duo modi simplices, quattuor ex hiis compositi, tres
      reliqui
      decompositi. Semidytonus constat vel componitur ex tono et semitonio, et habet duas
      formaciones id est fa mi sol et e converso. Dytonus constat ex duobus tonus, et habet
      duas
      formaciones, ut mi, fa la et e converso. Diatessaron constat ex duobus tonis et uno
      semitonio, et habet tres formaciones, ut fa, re sol, mi la et e converso. Diapente
      constat
      ex tribus tonis et uno semitonio, et habet quattuor formaciones, ut sol, re la, mi
      mi,fa fa
      et e converso. Semitonium cum diapente constat ex tribus tonis et duobus semitoniis,
      superans diapente uno semitonio, que habet duas formaciones, mi fa, re fa et e converso.
      Quarum prima est usitata, quando videlicet duo semitonia ambiunt tres tonos, ut ab
      E gravi
      ad c acutum. Secunda minus usitata, quando tres toni et duo semitonia quocunque ordine
      ponuntur, ut ab A capitali ad F gravem vel a D gravi usque ad [rob] molle, ut patet
      in hoc
      Responsorio Jerusalem tibi a deo. Tonus cum diapente constat ex quattuor tonis et
      uno
      semitonia, superans diapente uno tono et habet tres formaciones, ut la, re mi, fa
      sol.
      Quarum prima, ut la, est usitata, ubi semitonium consistit in medio tonorum, alie
      due minus
      usitate, quando quattuor toni et semitonium quocunque ordine ponuntur. Secunda re
      mi est a D
      gravi ad [sqb] durum, ut in hac Antiphona Immutemur in cinere et. Tertia fa sol ab
      E gravi
      ad d acutam, ut in hoc Responsorio Tenebre magna deus, vel a [rob] molli ad g acutam.
      Diapason constat ex diatessaron et diapente et e converso, quae habet decem formaciones
      vel
      paulo plus. Bis diapason est, eandem litteram utroque habere latere, sed hoc fallit
      in B bb
      molli, que non concordant cum [sqb][sqb][sqb] dura; concordant tamen sibi invicem
      B[sqb][sqb][sqb] et preterea alie due B[rob][rob] molles sibi ipsi, tamen conveniunt
      per
      diapason. Extra hos decem modos qui numerantur in illo canta Ter terni sunt modi,
      undecimus
      est modus, qui vocatur tritonus, quia constat ex tribus tonis, et habet unam tantum
      formacionem, fa mi et e converso, sive a F gravi ad [sqb] durum, ut in hoc Responsorio
      Isti
      sunt dies, usque temporibus, altissimo et in finali Alleluia Versus Ostende vel a
      [rob]
      molli ad e acutam.</p>
   <p>[ZfM12:135; text: Ter terni sunt modi, quibus omnis cantilena
      contexitur, scilicet unisonus, semitonium, tonus, semidytonus, dytonus, diatessaron]</p>
   <p>[ZfM12:136; text: diapente, semitonium cum diapente, tonus cum diapente, ad
      hec sonus diapason, si quem delectat eius hunc modum esse agnoscat. Cumque tam paucis
      clausulis tota armonia formetur, utilissimum est eas alte memorie commendare nec prius
      ab
      huiusmodi studio quiescere, donec vocum intervallis agnitis armonie totius facilime
      queas
      comprehendere notitiam. Cognita gradatim omnium intensione vocum et remissione, nec
      non et
      multiplici varietate earum per intervalla, que sunt scilicet unisonus, semitonium,
      tonus,
      semidytonus, dytonus, diatessaron, diapente, semitonium cum diapente, tonus cum diapente
      atque diapason. Tum cantori restat studium, quo] </p>
   <p>[ZfM12:137; text: mutationes sex sillabarum, per quas omne melos varium
      currit, diligenter discat, quatenus per eas omnis armonie ascensiones atque descensiones
      recte continuare assuescat.] </p>
</div>
</main>

</body>
</html>

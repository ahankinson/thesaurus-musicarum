<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>INCIPIT. COMPENDIVM. BREVE. ARTIS. MVSICAE.</p>
   <p>Gaudent breuitate moderni. Quandoque punctus quadratus, aut
      nota quadrata, quod idem est. tractum habet a parte dextra descendentem. Longa dicitur
      ut
      hic.</p>
   <p>Longa plicata ascendens et descendens sic formatur.</p>
   <p>Quandoque punctus quadratus inuenitur qui caret omni tractu.
      Breuis dicitur: ut hic.</p>
   <p>Breuis plicata ascendens et descendens sic formatur. ut
      hic.</p>
   <p>Semibreuis sic formatur. et plicari non potest.</p>
   <p>[de ualore praedictarum in marg.] Longa ante longam ualet tria
      tempora. ut hic.</p>
   <p>Perfecta longa uocatur longa trium temporum. ut hic.</p>
   <p>Duplex longa ualet sex tempora. ut hic.</p>
   <p>Quandoque sola breuis, uel ualor unius breuis praecedit longum
      imperficit eam. ut hic.</p>
   <p>Et si sola breuis, uel ualor unius breuis sequatur longam,
      imperficit eam. ut hic.</p>
   <p>Nisi per diuisionem modi aliter distinguatur. tunc prima longa
      habebit tria tempora. et breuis sequens refertur ad longam sequentem, et imperficit
      eam. ut
      hic.</p>
   <p>[de ualore breuium. in marg.] Omnes breues sunt aequales, nisi
      duobus modis scilicet quandoque inter duas longas duae breues inueniantur, uel ualor
      duarum
      breuium: tunc prima breuis uel ualor unius breuis habebit unum tempus. Secunda uero
      duo. et
      uocatur tamen altera breuis. Longae autem erunt ambae perfectae. ut hic.</p>
   <p>Nisi per diuisionem modi distinguantur: tunc ambae breues
      erunt aequales. et prima uel ualor primae breuis imperficit propriam longam. Secunda
      uero
      ultimam: ut hic.</p>
   <p>Si autem tres [breues add. supra lin.] inueniantur inter duas longas:
      praedictae breues erunt aequales: et ambae longae perfectae. ut hic.</p>
   <p>Nisi per diuisionem modi aliter distinguantur: tunc prima
      breuis imperficit primam longam. Secunda uero breuis ualet unum tempus. Tertia uero
      duo: ut
      hic.</p>
   <p>Item si plures quam tres inueniantur inter duas Longas. uel
      etiam sine prima Longa, ita tamen quod ultima Longa maneat: computantur enim tunc
      tres pro
      perfectione. et si in fine duae breues remaneant: tunc ultima breuis habebit duo tempora.
      et
      erit altera breuis. ut hic.</p>
   <p>[De semibreuibus. in marg.] Quandocumque duae semibreues inter
      duas longas: uel breues, uel breuem et longam uel e conuerso inueniantur: Prima habebit
      unum
      tempus semibreue. Secunda duo: Si autem [[omnes]] tres fuerint: omnes erunt aequales.
      ut
      hic.</p>
   <p>Si enim quatuor: tunc semper duae et duae pro recta breui
      computantur. ut hic</p>
   <p>Et sciendum quod quandocumque plures semibreues quam tres
      inueniuntur inter duas longas, uel breues, uel breuem et longam: uel e conuerso: omnes
      erunt
      inaequales: nisi tres in fine remaneant: tunc ille tres erunt aequales. Sed prius
      semper
      duae et duae pro recta breui computantur in fine: aut tres si remaneant. ut hic.</p>
   <p>Nisi per diuisionem modi aliter distinguatur ut hic.</p>
   <p>[De Ligaturis. in marg.] Ligatura ascendens est: cum quandoque
      secundus punctus est altior primo. ut hic.</p>
   <p>Ligatura descendens est quandocumque primus punctus est altior
      secundo. ut hic.</p>
   <p>Quandocumque primus punctus est altior secundo: habes tractum
      a parte sinistra descendentem cum proprietate dicitur. ut hic.</p>
   <p>Quandocumque secundus punctus est altior primo: et primus
      caret omni tractu cum proprietate dicitur. ut hic.</p>
   <p>[De ualore ipsarum. in marg.] Omnis ligatura cum proprietate
      prima est breuis. Quandocumque secundus punctus est altior primo: et primus punctus
      habeat
      tractum a parte dextra descendentem, sine proprietate dicitur. ut hic.</p>
   <p>Quandocumque uero primus punctus est altior secundo: carens
      omni tractu, sine proprietate dicitur. ut hic.</p>
   <p>[de ualore Ligaturarum in marg.] Omnis ligatura sine proprietate prima est
      longa.</p>
   <p>[De opposita proprietate. in marg.] Opposita proprietas est:
      quandocumque in principio ligaturae ascendentis: tractus ascendens inuenitur. ut hic.</p>
   <p>Omnis opposita proprietas signum est semibreuium duarum.</p>
   <p>[de perfecta et imperfecta. in marg.] Quandocumque ultimus
      punctus recte stat supra penultimum: cum perfectione dicitur.</p>
   <p>Quandocumque in fine ligaturae descendentis punctis quadratus
      inuenitur: cum perfectione dicitur. ut hic.</p>
   <p>Omnis perfectio longa.</p>
   <p>Ligatura imperfecta ascendens, est quandocumque ultimus stat
      ab obliquo supra penultimum: ut hic.</p>
   <p>Ligatura imperfecta descendens: est quandocumque duae notae in
      uno corpore obliquo, in fine ligaturae inuenitur. ut hic.</p>
   <p>Omnis imperfecta breuis.</p>
   <p>[de mediis. in marg.] Omnes mediae breues: nisi per oppositam proprietatem
      defendantur. Tunc quandoque mediae erunt semibreues cum prima. ut hic.</p>
   <p>Ratio est: quia nulla semibreuis sola esse potest. Item plures
      semibreues quam duae non possunt per se stare ligatae. ut hic.</p>
   <p>[De plicis Ligaturarum. in marg.] Ligatura quae est cum
      perfectione ascendendo et descendendo sic plicatur.</p>
   <p>Ligatura quae est imperfecta ascendendo et descendendo sic
      plicatur uel formatur.</p>
   <p>[de Pausis. in marg.] Pausa est quae capit medium spatium:
      ualet unam semibreuem. ut hic.</p>
   <p>Pausa quae capit unum spatium: ualet unum tempus. ut hic.</p>
   <p>Pausa quae capit duo spatia, ualet duo tempora. ut hic.</p>
   <p>Pausa quae capit tria spatia: ualet tria tempora. ut hic.</p>
   <p>Finis punctorum est quae capit omnes lineas: siue quatuor
      spatia.</p>
   <p>[de modo. in marg.] Modus in musica: est debita mensuratio temporis per
      longas et per breues notas, sicut in mutellis et conductis: et in aliis canticis organorum.
      unde ex sex modis omnes mutelli facti sunt.</p>
   <p>Primo uidendum est qualiter mutelli procedunt qui facti sunt
      in primo modo. Omnes enim facti de primo modo procedunt. uidelicet ex una longa et
      altera
      breui usque ad finem per ordinem, uel per aequipolentiam. Et omnes pausae in isto
      modo sunt
      minus temporis. Omnes notae longae in primo modo ualent duo tempora, si ueniat Longa
      ante
      Longam. ut hic.</p>
   <p>Vel aut ligaturam trium notarum: uel duarum. ut hic.</p>
   <p>[de secundo modo. in marg.] Illa longa semper ualet tria
      tempora.</p>
   <p>Secundus modus procedit ex una breui, et altera longa usque ad
      finem, per ordinem, uel per aequipolentiam. Et omnes pausae in isto modo ualent duo
      tempora:
      a uia penultima nota ante pausam, est duorum temporum. Pausae etiam in tenore istius
      modi,
      ualent duo tempora. Et sicut mutellus secundi modi procedit ex una breui et altera
      longa per
      pausas usque in finem. ut hic.</p>
   <p>[tertius modus. in marg.] Tertius modus procedit ex ipsa longa et duabus
      breuibus usque ad finem per ordinem, uel per aequipolentiam. Et omnes pausae eius,
      ualent
      tria tempora. Pausae etiam in tenore ualent tria tempora. De duabus uero breuibus
      sequentibus, prima ualet unum tempus: Secunda duo. ut hic.</p>
   <p>[quartus modus. in marg.] Quartus modus procedit ex duabus
      breuibus: et tertia longa: qui non reperitur in mutellis: Sed in conductis. ut hic.</p>
   <p>[quintus in marg.] Quintus modus procedit ex omnibus notis
      longis. et quaelibet ualet tria tempora. ut hic.</p>
   <p>[sextus in marg.] Sextus modus procedit ex breuibus notis:
      cuius pausae sunt unius temporis: Vt hic:</p>
   <p>Laus deo.</p>
   <p>.1476.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>(De notulis)</p>
   <p>Sciendum est quod in notulis pro exigentia motellorum, conductorum et
      organorum tripliciter consideratur tempus, videlicet tempus breve quod est in brevibus
      notulis et illae sunt non caudatae; semibreve tempus quod est in cornutis; tempus
      longum
      quod est in caudatis et hoc est dupliciter. Nam caudata potest esse duorum temporum
      et tunc
      sequitur brevis vel trium temporum, ne longa ante longam ex consideratione istorum
      temporum
      efficiuntur.</p>
   <p>(De modis in motellis)</p>
   <p>Sex modi motellorum videlicet primus, secundus, tertius, quartus,
      quintus, sextus. Primus vero modus consistit ex prima longa et altera brevi, juxta
      quem
      motelli ad tenorem datur talis regula quoniam eodem modo tenor se habet vel quelibet
      notula
      tenoris possidebit tria tempora. Juxta secundum, qui consistit ex prima brevi et altera
      longa, datur talis regula quoniam sic se habet tenor vel quelibet valebit tria tempora.
      Juxta tertium modum, qui consistit ex prima longa et duobus sequentibus brevibus,
      datur
      regula quoniam sic se habet tenor vel quelibet valebit tria tempora. Juxta quartum
      e
      converso tertio. Juxta quintum, qui consistit ex omnibus longis, datur talis regula
      quia sic
      est in tenore. De sexto modo e converso. Notandum est autem quod quatuor modis potest
      fieri
      inchoatio motellorum ad tenorem, videlicet in notula eadem aut tertia aut quinta aut
      octava
      aut in quarta et raro fit; (secunda vero), sexta vero et septima penitus sunt evitandae.</p>
   <p>(De modis in organis)</p>
   <p>Ingredientibus in organo primo videndum est quid sit modus: Modus est
      mensuratio temporis per longas et breves. Et sciendum est quod sex sunt modi quorum
      tres
      dicuntur recti, scilicet primus, secundus, sextus; et tres per ultra mensuram procedentes,
      scilicet tertius, quartus et quintus. Et sciendum est quod omnis modus est duplex,
      scilicet
      perfectus vel imperfectus. Perfectus modus est quando terminatur in tali notula in
      quali
      incipit. Imperfectus modus est quando eminet in alia quam ab ea a qua incipit. Item
      longa
      ante longam habet tria tempora.</p>
   <p>[Huglo, "Traité de Cantus Mensurabilis," 95,1; text: Recta longa, Dupla longa,
      Plica longa, Recta brevis, Recta semibrevis, Plica] </p>
   <p>(De figuris)</p>
   <p>Et debes scire quid est figura: Figura est representatio soni secundum
      suum modum. Quia omnis figura aut est simplex aut ligata aut composita. Figurarum
      descendentium duae sunt species, id est cum proprietate et sine proprietate. Recta
      proprietas est ut primus punctus habeat tractum descendentem a sinistra parte; sine
      proprietate est ut non habeat tractum; quando est cum proprietate, si sint duae prima
      dicitur esse brevis. Si sint tres, duae primae erunt breves. Si sint quattuor, tres
      primae
      erunt breves. Si sine proprietate semper erit prima longa.</p>
   <p>Tabula figurarum</p>
   <p>[Huglo, "Traité de Cantus Mensurabilis," 95,2; text: Simplex, Ligata,
      Composita, Prima maneries, Secunda, Tercia, Quarta, Quinta, Sexta, Primus modus perfectus,
      Secundus, Tercius, Quartus, Quintus, Sextus]</p>
</div>
</main>

</body>
</html>

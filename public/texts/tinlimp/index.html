<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Liber imperfectionum notarum musicalium editus a Magistro Johanne Tinctoris
      in legibus licentiato Regisque Magna Siciliae capellano</p>
   <p>Prologus</p>
   <p>Artis musicae studiosissimo iuveni Jacobo Frontin, Johannes, Tinctoris
      eiusdem artis professor minimus immortalem amicitiam.</p>
   <p>Laudabili plurimum affectu, inclyte iuvenis, expetisti ut tibi de
      imperfectionibus notarum musicalium aliquid scripto traderem. Cui profecto iusta petenti
      mox
      assentire volui, quippe non modo tuae indoli clarissimae, verum et caeteris bonorum
      artium
      amatoribus adeo sum affectus, quod si quid a me exigant eorumque de illis sentiam
      id exibere
      non differam. Neque, precor, credas hanc mihi materiam levis esse speculationis, quom
      nostros maiores super ea parum coevos vero minus disceptasse legerim audiverimque.
      Gratis
      igitur accipe minusculum hoc egregio nomini tuo cum ingenti benevolentia dicatum
      traditionique perutili exhortor vehementissime studeas ne, quod absit, tanta virtutis
      imperfectione polluaris ut quod laudabiliter exoptasti, impudenter ipse contemnas.</p>
   <p>Liber Primus</p>
   <p>Capitulum I--De imperfectionis diffinitione et notarum qualitate.</p>
   <p>Tractaturus autem de ipsis notarum musicalium imperfectionibus, prius
      imperfectionem diffiniendum existimavi, unde imperfectio est tertiae partis proprii
      valoris
      totius notae aut suarum partium abstractio. Et ut ipsa haec materia clarius eluscescat
      praeponendum est quod quinque universales notae certi valoris in musica tantummodo
      reperiuntur quae sub hoc uno versu penthametro artificiossime ordinantur:</p>
   <p>Maxima [MXv], longa [Lv], brevis [Bv], semibrevis [Sv], minima [Mv].</p>
   <p>Quarum quinque notarum aliae sunt maiores, aliae minores. Maiores
      notae sunt illae quae supra inferiores sunt. Minores notae sunt illae quae infra superiores
      sunt.</p>
   <p>Praeterea quaedam diversis respectibus et maiores et minores sunt,
      quoniam supra et infra aliquas sunt. Hinc est quod maxima nota maior est solum, quia
      caeterae infra eam sunt. Longa respectu maximae nota minor est, quoniam illa infra
      istam
      est; respectu vero caeterarum, scilicet brevis, semibrevis et minima, nota maior est,
      quia
      illa supra istas est. Brevis respectu maximae et longae nota minor est, quoniam illa
      infra
      istas est; respectu vero semibrevis et minimae nota maior est, quia illa supra istas
      est.
      Semibrevis respectu maximae, longae et brevis nota minor est, quoniam illa infra istas
      est;
      respectu vero minimae nota maior est, quia illa supra istam est. Minima nota minor
      est
      solum, quoniam caeterae supra eam sunt.</p>
   <p>Itaque concludendum est quod maxima est nota maior longae, brevis,
      semibrevis et minimae. Longa est nota minor maximae, maior brevis, semibrevis et minimae.
      Brevis est nota minor maximae et longae, maior semibrevis et minimae. Semibrevis est
      nota
      minor maximae, longae et brevis, maior minimae. Minima est nota minor maximae, longae,
      brevis et semibrevis.</p>
   <p>Et hinc notae minores maiorum sunt partes. Quarumquidem partium aliae
      sunt propinquae, aliae remotae, aliae remotiores, aliae remotissimae. Partes propinquae
      sunt
      illae inter quas et notas quarum huiusmodi partes sunt nulla maior habetur. Sic longae
      sunt
      propinquae partes maximae, breves longae, semibreves brevis, et minimae semibrevis.
      Partes
      remotae sunt illae inter quas et notas quarum huiusmodi partes sunt sola maior invenitur.
      Sic breves sunt partes remotae maximae, semibreves longae et minimae [brevis]. Partes remotiores sunt illae inter quas et notas quarum huiusmodi partes
      sunt
      duae maiores reperiuntur. Sic semibreves sunt partes remotiores maximae et minimae
      longae.
      Partes remotissimae sunt illae inter quas et notas cuius partes huiusmodi sunt caeterae
      maiores inveniuntur. Sic minimae solum sunt remotissimae partes maximae.</p>
   <p>Ex quibus colligendum est quod partes propinquae maximae sunt longae,
      remotae breves, remotiores semibreves et remotissimae minimae. Partes propinquae longae
      sunt
      breves, remotae semibreves et remotiores minimae. Partes propinquae brevis sunt semibreves
      et remotae minimae. Partes autem propinquae semibrevis sunt minimae.</p>
   <p>Itaque unica nota totalis est tantum, scilicet maxima, tres totales et
      partiales, scilicet longa, brevis et semibrevis, et unica partialis tantum, scilices
      minima.
      Harum autem quinque notarum pro qualitate prolationis, temporit et utriusque modi,
      tres
      imperficiunt et imperficiuntur, scilicet longa, brevis et semibrevis. Unica imperficitur
      et
      non imperficit, scilicet maxima, et unica imperficit et non imperficitur, scilicet
      minima.
      Namque minores notae maiores imperficiunt, quo fit ut notae maiores a minoribus
      imperficiantur. Hinc est quod longa maximam imperficit et imperficitur a brevi, semibrevi
      et
      minima. Brevis maximam et longam imperficit, a semibrevi et minima imperficitur. Semibrevis
      maximam, longam et brevem imperficit et imperficitur a minima. Maxima a longa, brevi
      et
      semibrevi et minima imperficitur et, quia maiorem non habet, nullam imperficit. Minima
      vero
      maximam, longam, brevem et semibrevem imperficit et, quia minorem non habet, a nulla
      imperficitur, ut in praesenti exemplo probatur:</p>
   <p>[ClefC4,Od,3LP,3LP,3LP,MXv,Lv,MXv,Bv,MXv,Sv,MXv,Mv; Lv,Bv,Lv,Sv,Lv,Mv;
      Bv,Sv,Bv,Mv; Bv,Lv,Lig2vcssnod,Mv,pt,Mv,Sv,Lv on staff5]</p>
   <p>Exemplum</p>
   <p>Capitulum II--De pausarum imperfectione.</p>
   <p>Et quoniam quatuor sunt istarum quinque notarum quarum cuilibet una
      singularis pausa est appropriata eiusdem valoris cuius et sua nota, scilicet longa
      [2LP on
      staff3], brevis [BP on staff2], semibrevis [SP on staff2], et minima [MP on staff2],
      sciendum est quod omnis pausa imperficere potest, imperfici vero non, ut hic patet:</p>
   <p>[ClefC4,Od,3LP,3LP,3LP,Bv,3LP,Lv,pt,Sv,BP,Lv,Bv,Sv,Bv,SP,MP,Sv,Mv,Mv,Mv,Sv,Mv,Lv on
      staff5]</p>
   <p>Exemplum</p>
   <p>Hinc quot et quales notas possunt longa, brevis, semibrevis et minima
      imperficere, tot et tales possunt earum pausae. Sicque pausa longae maximam, pausa
      brevis
      maximam et longam, pausa semibrevis maximam, longam et brevem, pausa minimae maximam,
      longam, brevem et semibrevem imperficere poterit, ut hic patet:</p>
   <p>[ClefC4,Od,3LP,3LP,3LP,MXv,3LP,Lv,BP,MXv,SP,MXv,MP,Lv,BP,Lv,SP,Lv,MP,Bv,SP,Bv,MP,Sv,MP,Bv,Lig2vLacddx
      on staff5]</p>
   <p>Exemplum</p>
   <p>Capitulum III--De tredecim generalibus imperfectionum regulis.</p>
   <p>Primum igitur circa ipsas notarum musicalium imperfectiones
      generaliter versando tredecim regulas generales tradere proposui.</p>
   <p>Prima regula generalis</p>
   <p>Prima regulae generalis est quod imperfectio quatuor modis fieri
      potest, primo, quantum ad totum tantum; secundo, quantum ad omnes vel aliquas partes
      vel
      aliquam partem tantum; tertio, quantum ad totum et aliquas partes vel aliquam partem
      tantum;
      quarto, quantum ad totum et omnes partes simul, ut hic patet:</p>
   <p>[ClefC4,Od,3LP,3LP,3LP,MXv,Lv,2LP,2LP,Lig2vcssnod,Lv,Mv,Mv,Mv,Mv,Lig2va,3LP,3LP,3LP,Lv,Bv,Sv,Sv,Lv,Sv,Lv,Lig2vd,Mv,Bv,Lig2vcssna,Sv,Lv
      on staff5]</p>
   <p>Exemplum</p>
   <p>Secunda regula generalis</p>
   <p>Secunda regula generalis est quod quando nota imperficitur quantum ad
      totum, hoc est a parte eius propinqua, et quando imperficitur quantum ad partes, vel
      est
      quantum ad partes propinquas et tunc est hoc a partibus remotis, vel quantum ad remotas
      et
      tunc a remotioribus, vel quantum ad remotiores et tunc a remotissimis, ut hic patet:</p>
   <p>[ClefC4,Od,3LP,3LP,3LP,MXv,Lv,MXv,Lig2va,Lv,Mv,Mv,Lv,Mv,Lv,Lv,MXv,Mv,Mv,MXv on staff5]</p>
   <p>Exemplum</p>
   <p>Tertia regula generalis</p>
   <p>Tertia regula generalis est quod non differt si nota imperficiatur a
      parte unita vel dispersa, a partibus unitis vel dispersis, ut hic patet:</p>
   <p>[ClefC4,O,3LP,3LP,3LP,MXv,Lv,MXv,Lig3vaa,MXv,Cd,2LP,2LP,Lv,Sv,Lv,Mv,pt,M,Sv,Bv,Mv,Sv,Sv,Mv,Lv
      on staff5]</p>
   <p>Quod, ut melius intelligatur, notandum est quod quaedam nota
      imperficit ut pars unita, sicut hic:</p>
   <p>[ClefC4,Od,3LP,3LP,3LP,Lig2vMXcddxacddx,Lv,Bv,Bv,Sv,pt,Sv,Mv,Lig2vcssna,Bv,Lv on
      staff5]</p>
   <p>Exemplum</p>
   <p>Quaedam notae imperficiunt ut pars dispersa, ut hic:</p>
   <p>[ClefC3,Od,3LP,3LP,3LP,Lig3vaa,Lv,Lig2vcssnod,Sv,Bv,Mv,Mv,Mv,Lig2vcssna,Sv,Bv,Lv on
      staff5]</p>
   <p>Exemplum</p>
   <p>Quaedam nota imperficit ut partes unitae, sicut hic:</p>
   <p>[ClefC4,O,2LP,2LP,MXv,Bv,Lig2vd,Cd,Lv,Sv,Bv,Bv,MXv on staff5]</p>
   <p>Exemplum</p>
   <p>Et quaedam notae imperficiunt ut partes dispersae, sicut hic:</p>
   <p>[ClefC3,O,2LP,2LP,MXv,Lig2vcssna,pt,Sv,pt,M,M,Lig2vLacddx,Cd,Lv,Mv,Mv,pt,M,Mv,Lv on
      staff5]</p>
   <p>Exemplum</p>
   <p>Quarta regula generalis</p>
   <p>Quarta regula generalis est quod imperficere proprium est notae
      minoris, imperfici vero maioris, quoniam nec maior nota minorem nec similis similem
      potest
      imperficere. Unde sequitur quod nec nota minor a maiori, nec similis a simili poterit
      imperfici, ut hic patet:</p>
   <p>[ClefC3,Od,3LP,3LP,3LP,MXv,Lv,Lv,Bv,pt,Bv,Sv,pt,Sv,Sv,Sv,Mv,pt,Mv,Sv,Mv,Mv,Mv,Mv,Mv,Mv,Mv,Sv,Lv
      on staff5]</p>
   <p>Exemplum</p>
   <p>Quinta regula generalis</p>
   <p>Quinta regula generalis est quod omnis nota quae imperficitur a parte
      ante necessario ante maiorem vel minorem imperficitur, quia similis ante similem imperfici
      non potest, ut hic:</p>
   <p>[ClefC4,O,3LP,3LP,3LP,Lv,MXv,MXv,Lig2va,pt,Sv,Bv,Lv,Bv,Sv,Mv,pt,Mv,Sv,Bv,Sv,Bv,Lv,Bv,pt,Bv,Bv,Lv
      on staff5]</p>
   <p>Exemplum</p>
   <p>Ex quaquidem regula notandum est quod nulla nota etiam ante suam dausam
      tamquam ante similem poterit imperfici, ut hic patet:</p>
   <p>[ClefC4,Od,3LP,3LP,Lv,pt,Bv,Lv,3LP,Lv,Bv,pt,Sv,Bv,BP,Bv,Lig2vcssnod,pt,Mv,Sv,SP,Sv,Mv,Sv,Lv
      on staff5]</p>
   <p>Exemplum</p>
   <p>Sexta regula generalis</p>
   <p>Sexta regula generalis est quod nulla nota quantum ad totum imperfici
      potest, nisi de se perfecta sit. Similiter quantum ad partes imperfici non poterit
      nisi et
      illae de se sint perfectae, quoniam aliter tertia pars non inveniretur quae per
      imperfectionem a toto vel a parte subtrahitur, ut hic:</p>
   <p>[ClefC4,Od,2LP,2LP,MXv,Lv,Mv,Bv,Sv,Sv,Mv,Mv,Mv,pt,M,Mv,Sv,Lig2vd,C,3LP,3LP,3LP,MXv,Lig2va,Lv,Bv,Bv,Sv,pt,M,M,Bv,Lv,Bv,Lv
      on staff5]</p>
   <p>Exemplum</p>
   <p>Septima regula generalis</p>
   <p>Septima regula generalis est quod quotiens nota in tres partes
      aequales dividi poterit, totiens et imperfici. Itaque ad minimum eius valorem deveniet,
      verbi gratia longa in modo minori perfecto, tempore perfecto et prolatione maiori
      valet
      viginti septem minimas, quae viginti septem in tres partes aequales divisibilem numerum
      efficiunt, scilicet in ter novem auferatur, ei tertia pars, scilicet novem, remanebunt
      octodecim. Octodecim autem in tres partes aequales rursus dividi possunt, scilicet
      in ter
      sex; cui si tertia pars auferatur, scilicet sex, duodecim remanebunt. Quaequidem duodecim
      etiam in tres partes divisibilem numerum faciunt, scilicet in ter quatuor; auferatur
      ei
      tertia pars, scilicet quatuor, octo remanebunt. Octo vero in tres partes aequales
      dividi non possunt. Hinc in isto valore qui minimus est eius, scilicet octo
      minimarum, ipsa longa persistet, ut patet in sequenti exemplo:</p>
   <p>[ClefC4,Od,3LP,3LP,Lv,Bv,Lv,Bv,Lig2vcssna,Lv,Mv,Bv,pt,Lig2vcssna,pt,Mv,Sv,Lv on staff5]</p>
   <p>Exemplum</p>
   <p>Octava regula generalis</p>
   <p>Octava regula generalis est quod nota quae imperficit praemitti et
      postponi potest secundum voluntatem componentis. Quae si praemittitur nota quae
      imperficitur, a parte ante imperficitur, et si postponitur, a parte post imperfici
      dicitur,
      ut hic patet:</p>
   <p>[ClefC4,O,3LP,3LP,3LP,Lv,MXv,Lig2vLa,pt,Sv,Lv,Od,Sv,Mv,pt,Mv,Sv,Mv,Sv,Mv,Sv,Lv,Lig2vcssnod,pt,Mv,Sv,MXv
      on staff5]</p>
   <p>Exemplum</p>
   <p>Nona regula generalis</p>
   <p>Nona regula generalis est quod si completo numero aut nullis
      praecedentibus notis aliis, nota minor sola ante maiorem ab ea imperfectibilem inveniatur,
      ipsam imperficit, ut hic:</p>
   <p>[ClefC4,O,3LP,3LP,3LP,Bv,Lv,Lig3vaa,Lig2vacddx,Bv,pt,Sv,Bv,Lig2vcssnod,Sv,Lig3vcdsnoda,Bvcsdx
      on staff5]</p>
   <p>Exemplum</p>
   <p>Si vero sola minor nota post maiorem ab ea imperfectibilem inveniatur
      sive sequatur alia maior etiam ab ea imperfectibilis sive non, ipsam imperficit, ut
      hic
      patet:</p>
   <p>[ClefC3,O,3LP,3LP,3LP,MXv,Lv,MXv,Lv,Bv,Lv,Bv,Sv,Bv,Lig2vcssnod,Sv,Lig2vd,Sv,Lig2vcdsnod,Sv,Bv,Sv
      on staff5]</p>
   <p>Exemplum</p>
   <p>Pariformiter si plures notae minores completo numero aut nullis aliis
      praecedentibus notis ante maiorem ab eis imperfectibilem in imperfecto numero constitutae
      inveniantur, tot quot sunt aut possunt, ipsam imperficiunt. Et si aliquae
      supersint etiam imperfectae numero, transibunt ad proximiorem locum quem habere poterunt,
      ut
      hic:</p>
   <p>[ClefC4,O,3LP,3LP,3LP,Lv,pt,Bv,Sv,Bv,Sv,pt,Sv,pt,Mv,Lig2vcssna,Lig2vcssna,MXv,Lv,Lig4vcdsnddd,Bv,pt,Sv,pt,Mv,Lig3vcssnaacddx,Lig2va,pt,Sv,Bv,Lv
      on staff5]</p>
   <p>Exemplum</p>
   <p>Si vero plures notae minores in imperfecto numero constitutae post
      maiorem ab eis imperfectibilem inveniantur, sive sequatur alia maior etiam ab eis
      imperfectibilis sive non, tot quot sunt aut possunt aut imperfectionem numeri tollunt,
      ipsam
      imperficiunt. Et si aliquae etiam imperfectae numero superfuerint, transibunt ad proximiorem
      locum quem habere poterunt, ut hic patet:</p>
   <p>[ClefC4,O,2LP,2LP,Lig2va,pt,Lig2vcssnod,Lig2vLa,Sv,pt,Lig2vcssna,Lig3vcssnad,Bv,Sv,Mv,Mv,Mv,Sv,Bv,pt,Lig6vLaaddd,Lig2vcssna,Lig2vcssna
      on staff5]</p>
   <p>Ipsa autem praemissa generalis regula tribus signis exceptionem
      patitur, scilicet puncto divisionis, impletione et ligatura, namque si notis minoribus
      quae
      aliter iuxta praemissam regulam maiorem aliquam imperficerent, punctus divisionis
      apponatur,
      non illam imperficient, immo transibunt ad proximiorem locum quem habere poterunt,
      ut patet
      in sequenti exemplo:</p>
   <p>[ClefC4,O,3LP,3LP,3LP,Lig2vcssna,Sv,Lv,Lig2vcdsnod,Lv,pt,Bv,Lv,Lig2vcdsnod,Lv,pt,Lig2vcssna,Lv,Bv,Sv,pt,Mv,Sv,Sv,Mv,Mv,Sv,Lv
      on staff5]</p>
   <p>Exemplum</p>
   <p>Et si notae minores quae aliter iuxta praemissam regulam imperficerent
      aliquam maiorem impletae sunt, non ipsam imperficient, immo ad alias similiter impletas
      reducentur, ut hic patet:</p>
   <p>[ClefC4,Cdim,3LP,B,Lv,B,Lv,B,Lv,Lv,Lig2cssnod,Lv,L,Lv on staff5]</p>
   <p>Exemplum</p>
   <p>Si vero notae minores quae aliter secundum eandem regulam imperficerent
      aliquam maiorem praecedentem ligatae sint cum alia maiori sequente aut simili quae
      cum eis
      maiorem ipsam praecedentem imperficere non possit, non illam imperficient, immo cum
      istis
      numerabuntur, ut hic patet:</p>
   <p>[ClefC4,O,3LP,3LP,3LP,MXv,Lig2vLaMXcddx,Lv,Lig2va,Lig2vcssna,pt,Mv,Sv,Bv,Lv,Lig2va,Lv,Lig2vcssnod,Lv,Lig3vcssnaacddx,Lig3vaod,Lv
      on staff5]</p>
   <p>Decima regula generalis</p>
   <p>Decima regula generalis est quod si sola minor nota seu plures in
      imperfecto numero constitutae inveniantur, ante vel post maiorem quae ab eis imperfici
      non
      potest, puta si maior ipsa sit ante similem suam aut pausam vel punctum perfectionis
      habeat
      vel ab aliis tam imperfecta sit quam possit, transeunt ad proximiorem locum quem habere
      possunt, ut hic patet:</p>
   <p>[ClefC4,Od,3LP,3LP,3LP,Lv,MXv,MXv,Lig2vacddx,pt,Bv,Lv,3LP,Sv,Mv,Mv,Bv,Sv,Mv,Bv,Lv,MXv
      on
      staff5]</p>
   <p>Exemplum</p>
   <p>Undecima regula generalis</p>
   <p>Undecima regula generalis est quod si alicui notae pro se tantum ante
      suam similem aut minorem punctus divisionis appositus sit, primam maiorem quam poterit
      imperficiet, nisi ante eam socias habeat, ut hic patet:</p>
   <p>[ClefF4,O,3LP,Bv,pt,Lig2va,Lv,Lig3vaa,Bv,pt,Lig2vcssna,Sv,Bv,Lv,MXv,3LP,pt,Sv,pt,Lig2vcssnod,Bv,pt,Lig2vcssna,Lv,Mv,Mv,Mv,Mv,Sv,Lv
      on staff5]</p>
   <p>Exemplum</p>
   <p>Si vero punctus divisionis alicui notae ante suam similem aut minorem
      non solum pro se, sed pro aliis apponatur, illa cum istis etiam primam maiorem quam
      poterint
      imperficient, dummodo similiter ante eam socias non habeant, ut hic
      patet:</p>
   <p>[ClefF4,O,2LP,2LP,Bv,Lig2vcssnod,pt,Lig4vcssnaoda,Lv,Bv,ClefC4,Lig2vcssna,pt,Lig4vcssnodaod,pt,Sv,Bv,Lv,Lig3vcdsndd
      on staff5]</p>
   <p>Exemplum</p>
   <p>Duodecima regula generalis</p>
   <p>Duodecima regula generalis est quod nota cui punctus divisionis
      appositus est imperfici potest, ut hic patet:</p>
   <p>[ClefF4,Od,3LP,3LP,3LP,Bv,Lv,pt,Lig2vcdsnod,Bv,Lv,MXv,3LP,pt,Sv,Bv,pt,Lv,Lig2vcdsnod,Sv,Lv,pt,Sv,Mv,Lv,Lig2vacddx,MXv
      on staff5]</p>
   <p>Exemplum</p>
   <p>Nota vero cui punctus perfectionis vel augmentationis apponitur
      numquam imperficitur. Et ratio haec est: Perfectio et imperfectio contraria sunt.
      Contraria
      vero non possunt esse simul in eodem subiecto. Igitur est impossibile unam et eandem
      notam
      esse perfectam simul et imperfectam, ut hic:</p>
   <p>[ClefF4,O,2LP,2LP,Bv,Lv,pt,Lig2vcdsnod,Lv,Bv,pt,Sv,Bv,Lig2vcssna,Sv,Lig2vd,pt,Sv,Bv,pt,Mv,Mv,Sv,Mv,Mv,Mv,Mv,Sv,Lv,pt
      on staff5]</p>
   <p>Exemplum</p>
   <p>Eadem ratione quom secundum arithmeticam et musicam quae subalternatur
      ei, additio et abstractio sint contraria; augmentatio autem sit quaedam additio et
      imperfectio quaedam abstractio. Impossibile est unam et eandem notam augmentari simul
      et
      imperfici, ut hic patet:</p>
   <p>[ClefC5,O,2LP,2LP,MXv,pt,Sv,Bv,Lv,Lv,pt,Sv,Bv,Lig2vcssnod,pt,Mv,Sv,MXv,pt,Sv,Lv,pt,Sv,Lig2vcssnoa,Mv,Mv,Sv,Mv,Mv,Sv,Lv
      on staff5]</p>
   <p>Exemplum</p>
   <p>Forte dicent aliqui Tinctoris nimium praesumit asserendo notam
      augmentatam imperfici non posse, quom de Domarto in tenore "Patrem" quinti
      toni irregularis et Barbingant in tenore cantilena L'homme bany contrarium fecerint,
      ut hic
      patet:</p>
   <p>[CSM22/1:154; text: Supremum, Patrem omnipotentem, factorem caeli et
      terrae, vi-, etc., Tenor, L'homme bany de sa plaisance] </p>
   <p>Quibus respondeo licet Busnois aliique complures illos imitati
      fuerint, quod nullos tamquam nomini alicuius invidens reprehendere praesumo, sed amicam
      veritatem quoad possum sustinens errasse demonstro. Errantes quoque nomino ne falsa
      opinione
      decepti propter famam immortalem quam sibi dulcissime componendo pepererunt, in hoc
      iuvenes
      eos imitentur, omnia facta eorum perfecta existimantes, quod longe aliter se habet.
      Namque,
      ut sapientes asserunt, nihil est ab omni parte perfectum.</p>
   <p>Tertiadecima regula generalis</p>
   <p>Tertiadecima regula generalis est quod omnis nota quae potest
      imperfici et alterari, velut longa, brevis et semibrevis, si alteretur, solum imperfici
      poterit quantum ad aliquas partes, scilicet tantas quod notae minores ipsam maiorem
      imperficientes valorem eius non attingant, ut hic:</p>
   <p>[ClefC4,O,3LP,3LP,3LP,Lv,pt,Lig2vcssna,Sv,Lv,MXv,pt,Bv,pt,Mv,Mv,Bv,Lv,pt,Sv,Mv,pt,Mv,Sv,Lig2vcdsnod,MXv
      on staff5]</p>
   <p>Exemplum</p>
   <p>Liber Secundus</p>
   <p>Capitulum I--De imperfectionibus notarum musicalium in
      particulari.</p>
   <p>Tractato generaliter de imperfectionibus notarum musicalium ordini
      debito, congruit de imperfectione cuiuslibet particulariter tractare. Hinc primum
      a maxima
      quae caeterarum notarum caput et princeps est incipiamus, ut sic a maiore usque ad
      minorem
      procedamus.</p>
   <p>Capitulum II--De imperfectione maximae in modo maiori perfecto.</p>
   <p>Maxima in modo maiori perfecto quantum ad totum imperfici potest,
      namque tunc valet tres longas quarum una tamquam tertia pars ipsius maximae abstrahi
      poterit, ut hic patet:</p>
   <p>[ClefC4,C,3LP,3LP,3LP,MXv,Lv,pt,Lv,MXv,Lig2vLacddx,Lv,MXv on
      staff5]</p>
   <p>Exemplum</p>
   <p>De imperfectione maximae in modo minori perfecto</p>
   <p>Praeterea maxima in modo minori perfecto potest imperfici quantum ad
      duas partes propinquas aut unam tantum, quia tunc longa quae pars eius propinqua est
      valet
      tres breves. Hinc pro qualibet longa poterit una brevis tamquam tertia pars ipsius
      abstrahi,
      ut hic patet:</p>
   <p>[ClefC4,O,3LP,3LP,MXv,Lig2va,MXv,Bv,MXv,Lig3vcdsnddMXcddx,Lv,MXv,Lig4vLaLaMXcddx on
      staff5]</p>
   <p>Exemplum</p>
   <p>De imperfectione maximae in tempore perfecto</p>
   <p>Praeterea maxima in tempore perfecto potest imperfici quantum ad
      quinque, quatuor, tres aut duas partes remotas aut unam tantum. Namque tunc brevis,
      quae
      pars eius remota est, valet tres semibreves. Hinc pro qualibet brevi poterit una semibrevis
      tamquam tertia pars ipsius abstrahi, ut hic:</p>
   <p>[ClefC4,O,2LP,2LP,2LP,MXv,Bv,Lig2vcssnod,MXv,Lig2vcssna,Lig2vcssna,pt,Lig2vcssna,pt,M,M,MXv,Lig2vcssnod,MXv,Lig4vLaLaMXcddx,Sv,Lv,Lig3vcdsndod,Lv
      on staff5]</p>
   <p>Exemplum</p>
   <p>De imperfectione maximae in maiori prolatione</p>
   <p>Praeterea maxima in prolatione maiori potest imperfici quantum ad
      undecim, decem, novem, octo, septem, sex, quinque, quatuor, tres aut duas partes remotiores
      aut unam tantum, quia tunc semibrevis, quae pars eius remotior est, valet tres minimas.
      Hinc
      pro qualibet semibrevi poterit una minima tamquam tertia pars ipsius abstrahi, ut
      hic
      patet:</p>
   <p>[ClefC4,Cd,2LP,2LP,2LP,MXv,Mv,Mv,Bv,Sv,MXv,Mv,Bv,Sv,Mv,MXv,Lig2vcssnod,Sv,MXv,Mv,Mv,Bv,MXv,Mv,Lig2vcssnod,MXv,SP,Sv,MXv,Mv,pt,M,Mv,Mv,pt,M,MXv,Mv,Mv,Sv,MXv,Sv,MXv,Mv,Mv,MXv,Mv,MXv
      on staff5]</p>
   <p>Exemplum</p>
   <p>Capitulum III--De quindecim modis imperfectionis maximae.</p>
   <p>Et quoniam in plerisque cantibus omnes quantitates perfectae sunt, et
      in aliis passim commiscentur plures perfectae aut una tantum cum pluribus imperfectis
      aut
      una solum, fit quod maxima quindecim modis potest imperfici.</p>
   <p>Primus modus imperfectionis maximae</p>
   <p>Primo quantum ad totum tantum et hoc in modo maiori perfecto, modo
      minori imperfecto, tempore imperfecto et prolatione minori, ut hic patet:</p>
   <p>[ClefC4,[rob],C,3LP,3LP,3LP,MXv,Lv,pt,MXv,Lig2vd,Lv,MXv on staff5]</p>
   <p>Exemplum</p>
   <p>Secundus modus imperfectionis maximae</p>
   <p>Secundo modo quantum ad partes propinquas tantum et hoc in modo maiori
      imperfecto, modo minori perfecto, tempore imperfecto et prolatione minori, ut hic
      patet:</p>
   <p>[ClefC3,[rob],C,3LP,3LP,MXv,Bv,pt,Bv,pt,Sv,MXv,Sv,Bv,Sv,Bv,Lv on
      staff5]</p>
   <p>Exemplum</p>
   <p>Tertius modus imperfectionis maximae</p>
   <p>Tertio modo quantum ad partes remotas tantum et hoc in utroque modo
      imperfecto, tempore perfecto et prolatione minori, ut hic patet:</p>
   <p>[ClefC4,[rob],O,2LP,2LP,MXv,Mv,pt,M,Mv,Mv,pt,M,Mv,Sv,MXv on
      staff5]</p>
   <p>Exemplum</p>
   <p>Quartus modus imperfectionis maximae</p>
   <p>Quarto modo quantum ad partes remotiores tantum et hoc in utroque modo
      imperfecto, tempore imperfecto et prolatione maiori, ut hic patet:</p>
   <p>[ClefC3,[rob],Cd,2LP,2LP,MXv,Mv,Mv,Mv,Mv,pt,M,Sv,Mv,MXv on staff5]</p>
   <p>Exemplum</p>
   <p>Quinius modus imperfectionis maximae</p>
   <p>Quinto modo quantum ad totum et partes propinquas tantum et hoc in
      utroque modo perfecto, tempore imperfecto et prolatione minori, ut hic patet:</p>
   <p>[ClefC4,[rob],C,3LP,3LP,3LP,Lv,pt,Bv,MXv,Bv,MXv on staff5]</p>
   <p>Exemplum</p>
   <p>Sextus modus imperfectionis maximae</p>
   <p>Sexto modo quantum ad totum et partes remotas tantum et hoc in modo
      maiori perfecto, modo minori imperfecto, tempore perfecto et prolatione minori, ut
      hic:</p>
   <p>[ClefC4,[rob],O,2LP,2LP,2LP,Lv,MXv,Sv,Mv,Mv,pt,M,Sv,Mv,MXv on
      staff5]</p>
   <p>Exemplum</p>
   <p>Septimus modus imperfectionis maximae</p>
   <p>Septimo modo quantum ad totum et partes remotiores tantum et hoc in
      modo maiori perfecto, modo minori imperfecto, tempore imperfecto et prolatione maiori,
      ut
      hic patet:</p>
   <p>[ClefC4,[rob],Cd,2LP,2LP,2LP,Lv,MXv,Mv,Mv,Mv,pt,M,Mv,Mv,Sv,MXv on
      staff5]</p>
   <p>Exemplum</p>
   <p>Octavus modus imperfectionis maximae</p>
   <p>Octavo modo quantum ad totum, partes propinquas et remotas tantum et
      hoc in utroque modo perfecto, tempore perfecto et prolatione minori, ut hic:</p>
   <p>[ClefC3,[rob],O,3LP,3LP,3LP,MXv,Lv,pt,Bv,Lig2vcssnod,pt,Mv,Sv,pt,Mv,pt,M,Mv,Sv,MXv
      on
      staff5]</p>
   <p>Exemplum</p>
   <p>Nonus modus imperfectionis maximae</p>
   <p>Non modo quantum ad totum, partes propinquas et remotiores tantum et
      hoc in utroque modo perfecto, tempore imperfecto et prolatione maiori, ut hic patet:</p>
   <p>[ClefC3,[rob],Cd,3LP,3LP,3LP,Lv,MXv,Mv,Mv,Lig2va,Sv,pt,Mv,Sv,MXv on
      staff5]</p>
   <p>Exemplum</p>
   <p>Decimus modus imperfectionis maximae</p>
   <p>Decimo modo quantum ad totum partes remotas et remotiores tantum et
      hoc in modo maiori perfecto, modo minori imperfecto, tempore perfecto et prolatione
      maiori,
      ut hic:</p>
   <p>[ClefC3,[rob],Od,2LP,2LP,2LP,Lv,MXv,Mv,Mv,Bv,Lig2vcssnod,Mv,pt,Mv,Sv,MXv on staff5]</p>
   <p>Exemplum</p>
   <p>Undecimus modus imperfectionis maximae</p>
   <p>Undecimo modo quantum ad partes propinquas et remotas tantum et hoc in
      modo maiori imperfecto, modo minori perfecto, tempore perfecto et prolatione minori,
      ut hic
      patet:</p>
   <p>[ClefC3,[rob],O,3LP,3LP,MXv,Lig2vcdsnod,Mv,Mv,pt,M,Mv,Sv,Mv,Sv,MXv on
      staff5]</p>
   <p>Exemplum</p>
   <p>Duodecimus modus imperfectionis maximae</p>
   <p>Duodecimo modo quantum ad partes propinquas et remotiores tantum et
      hoc in modo maiori imperfecto, modo minori perfecto, tempore imperfecto et prolatione
      maiori, ut hic patet:</p>
   <p>[ClefC3,[rob],Cd,3LP,3LP,Lig2vcdsnod,MXv,Mv,Mv,pt,M,Mv,Mv,Mv,pt,M,Mv,MXv on staff5]</p>
   <p>Exemplum</p>
   <p>Tertiusdecimus modus imperfectionis maximae</p>
   <p>Tertiodecimo modo quantum ad partes remotas et remotiores tantum et
      hoc in utroque modo imperfecto, tempore perfecto et prolatione maiori, ut hic patet:</p>
   <p>[ClefC4,[rob],Od,2LP,2LP,Bv,pt,Sv,MXv,Mv,Mv,Mv,Mv,pt,M,Mv,Sv,MXv on
      staff5]</p>
   <p>Exemplum</p>
   <p>Quartusdecimus modus imperfectionis maximae</p>
   <p>Quartodecimo modo quantum ad partes propinquas, remotas et remotiores
      tantum et hoc in modo maiori imperfecto, modo minori perfecto, tempore perfecto et
      maiori
      prolatione, ut hic patet:</p>
   <p>[ClefC4,[rob],Od,3LP,3LP,Bv,Bv,MXv,Mv,Mv,Bv,pt,Mv,pt,M,Mv,Mv,Mv,pt,M,Sv,Mv,MXv on
      staff5]</p>
   <p>Exemplum</p>
   <p>Quintusdecimus modus imperfectionis maximae</p>
   <p>Quintodecimo modo quantum ad totum, partes propinquas, partes remotas
      et partes remotiores simul, et hoc in utroque modo perfecto, tempore perfecto et prolatione
      maiori, ut hic patet:</p>
   <p>[ClefC4,[rob],Od,3LP,3LP,3LP,MXv,Mv,Mv,Lv,pt,Lig2va,Lig2vcssna,Sv,Lig2vcssnod,pt,Mv,Sv,MXv
      on staff5]</p>
   <p>Exemplum</p>
   <p>Capitulum IV--De imperfectione longae in modo minori perfecto.</p>
   <p>Longa in modo minori perfecto potest imperfici quantum ad totum,
      namque tunc valet tres breves, quarum una tamquam tertia pars ipsius longae poterit abstrahi, ut hic patet:</p>
   <p>[ClefC4,O,3LP,Lv,Bv,pt,Bv,Lv,MXv on staff5]</p>
   <p>Exemplum</p>
   <p>De imperfectione longae in tempore perfecto</p>
   <p>Praeterea longa in tempore perfecto potest imperfici quantum ad duas
      partes propinquas aut unam tantum, quia tunc brevis, quae pars eius propinqua est,
      valet
      tres semibreves. Hinc pro qualibet brevi poterit una semibrevis tamquam tertia pars
      ipsius
      abstrahi, ut hic patet:</p>
   <p>[ClefC4,O,Lv,Lig2vcssnod,Lv,pt,Bv,pt,Sv,Lv,Lig3vad on staff5]</p>
   <p>Exemplum</p>
   <p>De imperfectione longae in prolatione maiori</p>
   <p>Praeterea longa in prolatione maiori potest imperfici quantum ad
      quinque, quatuor, tres aut duas partes remotas aut unam tantum, namque tunc semibrevis,
      quae
      pars eius remota est, valet tres minimas. Hinc pro qualibet semibrevi poterit una
      minima
      tamquam tertia pars ipsius abstrahi, ut hic patet:</p>
   <p>[ClefC4,Cd,3LP,Lv,Mv,Mv,Mv,pt,M,Mv,Lv,Mv,Sv,Lv,Sv,Lv,Mv,Mv,Lv,Mv,Lv on
      staff5]</p>
   <p>Exemplum</p>
   <p>Capitulum V--De septem modis imperfectionis longae.</p>
   <p>Et quoniam in plerisque cantibus sub quolibet modo maiori quantitates
      modi minoris, temporis et prolationis perfectae consistunt et in aliis plures perfectae
      aut
      una tantum passim commiscentur cum pluribus imperfectis aut una solum, fit quod longa
      septem
      modis imperfici possit.</p>
   <p>Primus modus imperfectionis longae</p>
   <p>Primo modo quantum ad totum tantum, et hoc in quolibet modo maiori
      modo minori perfecto, tempore imperfecto et prolatione minori, ut hic patet:</p>
   <p>[ClefC3,[rob],C,3LP,3LP,3LP,Lv,Bv,Sv,pt,Mv,Lv,Lig2vMXcddxaMXcddx on
      staff5]</p>
   <p>Exemplum</p>
   <p>Secundus modus imperfectionis longae</p>
   <p>Secundo modo quantum ad partes propinquas tantum et hoc in quolibet
      modo maiori, modo minori imperfecto, tempore perfecto et prolatione minori, ut hic
      patet:</p>
   <p>[ClefC3,[rob],O,2LP,Lv,Sv,Lv,Lig2vcssnod,Lv on staff5]</p>
   <p>Exemplum</p>
   <p>Tertius modus imperfectionis longae</p>
   <p>Tertio modo quantum ad partes remotas tantum, et hoc in quolibet modo
      maiori, modo minori imperfecto, tempore imperfecto et prolatione maiori, ut hic patet:</p>
   <p>[ClefC3,[rob],Cd,2LP,Lv,Mv,Mv,Mv,pt,M,Lig2vcdsnod,Lv on staff5]</p>
   <p>Exemplum</p>
   <p>Quartus modus imperfectionis longae</p>
   <p>Quarto modo quantum ad totum et partes propinquas tantum, et hoc in
      quolibet modo maiori, modo minori perfecto, tempore perfecto et prolatione minori,
      ut hic
      patet:</p>
   <p>[ClefC3,[rob],O,3LP,Lv,Bv,Lig2vcssnod,Bvcsdx on staff5]</p>
   <p>Exemplum</p>
   <p>Quintus modus imperfectionis longae</p>
   <p>Quinto modo quantum ad totum et partes remotas tantum, et hoc in
      quolibet modo maiori, modo minori perfecto, tempore imperfecto et prolatione maiori,
      ut hic
      patet:</p>
   <p>[ClefC4,[rob],Cd,3LP,3LP,Lv,Mv,Lig2vcssnod,pt,Mv,Sv,Lv on staff5]</p>
   <p>Exemplum</p>
   <p>Sextus modus imperfectionis longae</p>
   <p>Sexto modo quantum ad partes propinquas et partes remotas tantum, et
      hoc in quolibet modo maiori, modo minori imperfecto, tempore perfecto et prolatione
      maiori,
      ut hic patet:</p>
   <p>[ClefC4,Od,2LP,Bv,Mv,Mv,Mv,Mv,Sv,Mv,pt,Mv,Sv,Lv on staff5]</p>
   <p>Exemplum</p>
   <p>Septimus modus imperfectionis longae</p>
   <p>Septimo modo quantum ad totum, partes propinquas ac partes remotas
      simul, et hoc in quolibet modo maiori, modo minori perfecto, tempore perfecto et prolatione
      maiori, ut hic patet:</p>
   <p>[ClefC4,[rob],Od,3LP,Bv,Lv,Mv,Lig2vcssna,Mv,pt,Mv,Sv,Lv on staff5]</p>
   <p>Exemplum</p>
   <p>Capitulum VI--De imperfectione brevis in tempore perfecto.</p>
   <p>Brevis in tempore perfecto potest imperfici quantum ad totum, quia
      tunc valet tres semibreves quarum una tamquam tertia pars ipsius brevis abstrahi poterit, ut hic patet:</p>
   <p>[ClefC4,O,Bv,Sv,pt,Sv,Bv,Bvcsdx on staff5]</p>
   <p>Exemplum</p>
   <p>De imperfectione brevis in prolatione maiori</p>
   <p>Praeterea brevis in prolatione maiori potest imperfici quantum ad duas
      partes propinquas aut unam tantum, namque tunc semibrevis quae pars eius propinqua
      est valet
      tres minimas. Hinc pro qualibet semibrevi poterit una minima tamquam tertia pars ipsius
      abstrahi, ut hic patet:</p>
   <p>[ClefC4,Od,Bv,Mv,Mv,Bv,pt,Mv,Bv,Lig2vcssnod,Sv,Lv on staff5]</p>
   <p>Exemplum</p>
   <p>De tribus modis imperfectionis brevis</p>
   <p>Et quoniam in plerisque cantibus sub quolibet modo maiori sive minori,
      tempus perfectum ac prolatio maior concurrunt et in aliis tempus imperfectum cum prolatione
      maiori vel e converso, perfectum tempus cum prolatione minori commiscetur, fit quod
      brevis
      tribus modis imperfici potest.</p>
   <p>Primus modus imperfectionis brevis</p>
   <p>Primo modo quantum ad totum tantum, et hoc in quolibet modo maiori
      sive minori, tempore perfecto et prolatione minori, ut hic patet:</p>
   <p>[ClefC4,[rob],O,Bv,Sv,pt,Sv,Bv,Mv,Lig2vcssna,Mv,Lv on staff5]</p>
   <p>Exemplum</p>
   <p>Secundus modus imperfectionis brevis</p>
   <p>Secundo modo quantum ad partes propinquas tantum, et hoc in quolibet
      modo maiori sive minori, tempore imperfecto et prolatione maiori, ut hic
      patet:</p>
   <p>[ClefC3,[rob],Cd,Bv,Mv,Mv,Sv,Mv,pt,M,Mv,Bv,Mv,Lv on staff5]</p>
   <p>Tertius modus imperfectionis brevis</p>
   <p>Tertio modo quantum ad totum et partes propinquas simul, et hoc in
      quolibet modo maiori sive minori, tempore perfecto et prolatione maiori, ut hic patet:</p>
   <p>[ClefC3,[rob],Od,Bv,Bv,Mv,Mv,Mv,pt,M,Mv,Lv on staff5]</p>
   <p>Exemplum</p>
   <p>Capitulum VII--De unico modo imperfectionis semibrevis.</p>
   <p>Semibrevis unico modo potest imperfici, scilicet quantum ad totum
      tantum, et hoc in prolatione maiori sub quolibet modo et tempore, quia tunc valet
      tres
      minimas, quarum una tamquam tertia pars ipsius semibrevis abstrahi poterit, ut hic
      patet:</p>
   <p>[ClefC3,[rob],Od,Sv,Mv,pt,Mv,Mv,pt,M,Mv,Mv,pt,M,Sv,Mv,pt,Mv,Sv,Mv,Mv,Mv,Lv on staff5]</p>
   <p>Exemplum</p>
   <p>Capitulum VIII--De tribus imperfectionum signis.</p>
   <p>Finaliter, eo quod certa quaedam signa sunt quibus notae cognoscuntur
      imperfici, de his aliqua dicere necessarium arbitramur. Unde sciendum est quod tria
      sunt
      signa notam imperfectibilem imperfici demonstrantia, videlicet numeralis imperfectio,
      notalis impletio et punctualis divisio.</p>
   <p>De primo signo imperfectionis</p>
   <p>Quoad primum quotienscumque notae minores ante vel post maiorem in imperfecto numero constitutae inveniuntur, signum est quod prima maior ab eis
      imperfectibilis imperficiatur, nisi ad socias prius reducantur, ut hic patet:</p>
   <p>[ClefC5,O,2LP,Lig2vcssnod,Lv,Bv,Sv,Lv,pt,Sv,Lv,pt,Lig2vcssnod,Lv,Bv,Sv,Mv,Mv,Mv,Bv,Sv,pt,Mv,pt,M,Mv,Sv,Lv
      on staff5]</p>
   <p>Exemplum</p>
   <p>De secundo signo imperfectionis</p>
   <p>Quoad secundum quotienscumque nota tota impletur signum est quod
      tertia parte totius sui valoris imperficitur, et si dimidia pars notae tantum impleta
      sit,
      signum est quod tertia parte dimidii valoris sui imperfecta sit. Debentque notae minores
      quae taliter imperficiunt maiores impleri sicut et ipsae, nec refert si illae praecedant
      aut
      sequantur istas mediate vel immediate, ut hic patet:</p>
   <p>[ClefC4,Cd,2LP,Lv,L,Lv,M,M,S,Bv,3LP,Lv,pt,Lsv,Lig2va,M,M,M,Lig2vd,O,3LP,Lig2od,Lig2vd,2LP,2LP,Lig2vd,S,Lv,Lsv,Lv,pt,L,Bv,B,Lsv,Bv,S,Sv,Mv,Mv,Sv,Lv
      on staff5]</p>
   <p>Exemplum</p>
   <p>Si vero tres notae similes in signum imperfectionis impletae sint,
      sive ponantur immediate una post aliam sive non, media ut partes propinquae unitae
      primam
      imperficit a parte post et ultimam a parte ante, ut hic patet:</p>
   <p>[ClefC4,O,3LP,Lv,L,L,L,Bv,B,Bv,B,Bv,B,Bv,Lig3vcdsndod,Bvcsdx on
      staff5]</p>
   <p>Exemplum</p>
   <p>Et quoniam notarum impletio non solum imperfectionem, sed reductionem
      sesquialteram et duplam significat, qualiter in promptu scitur, dum in aliquo cantu
      huiusmodi notarum impletio invenitur, quod istorum quatuor signorum accipiendum sit
      in
      nostro Proportionali Musices amplissime declaravimus. Quapropter super hoc in isto
      tractatu
      nihil dicimus.</p>
   <p>De tertio signo imperfectionis</p>
   <p>Quoad tertium quotienscumque punctus divisionis alicui notae sive pro
      se tantum sive pro se et aliis adiicitur, signum est quod prima maior ab eis imperfectibilis
      imperficiatur nisi ad socias prius reducantur, ut hic patet:</p>
   <p>[ClefC4,O,3LP,Bv,pt,Lig2va,Lv,MXv,pt,Bv,pt,Lig2vcdsnod,Lv,pt,Bv,Sv,pt,Mv,Sv,MXv,Lv,pt,Lig2vcssna,Sv,Lig3vad,MXv,pt,Sv,pt,Mv,pt,Lig5vcssnaaaacddx,pt,Sv,Lig2va,Lv,Lig3vcdsndd
      on staff5]</p>
   <p>Exemplum</p>
   <p>Capitulum IX--Operis conclusio.</p>
   <p>Et haec de notarum musicalium imperfectionibus dicta sufficiant, in
      quibus si aliquid imperfecte positum inveniatur, omnes, precor, in hac arte divina
      perfectos, ut amore perfectiori velint id perficere quo Deus, ille scientiarum dominus,
      qui
      opus imperfectionis non novit, eos beatitudine perfectissima remunerare dignetur.</p>
   <p>Explicit.</p>
</div>
</main>

</body>
</html>

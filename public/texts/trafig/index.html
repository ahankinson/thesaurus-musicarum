<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>TRACTATUS FIGURARUM</p>
   <p>PROLOGUS</p>
   <p>Incipit tractatus figurarum per quas diversimode discantatur non
      sequentes ordinem tenoris sed alterius temporis. Quoniam sicut domino placuit scientiam
      musice in corde desiderantium gratiose perlustravit. Et licet magistri nostri antiqui
      primum
      intellectum musicalem habuerunt, et hoc satis grosso modo sicut adhuc patet in motetis
      ipsorum magistrorum videlicet Tribum que non abhorruit, et in aliis et cetera. Tamen
      ipsi
      post modum subtiliorem modum considerantes, primum relinquerunt, et artem
      magis subtiliter ordinaverunt ut patet in Apta caro. Sic nunc successive venientes,
      habentes
      et intelligentes que primi magistri relinquerunt maiores subtilitates per studium
      sunt
      confecti ut quod per antecessores imperfectum relictum fuit per successores reformetur.</p>
   <p>CAPITULUM PRIMUM</p>
   <p>DE FIGURIS A MAGISTRIS TRADITIS</p>
   <p>Nunc itaque figure a magistris nostris relicte sunt quasi omnibus
      manifeste, videlicet duplex longa [2L] longa [L] brevis [B] semibrevis [S] et minima
      [M].</p>
   <p>CAPITULUM SECUNDUM</p>
   <p>DE PAUSATIONIBUS</p>
   <p>Pausa duplicis longe [2LP] longe [LP] brevis [BP] semibrevis [SP] et
      minime [MP]. Ex istis quedam perfecte et quedam imperfecte reperiuntur ubique quasi
      scripte.
      Et licet magistri instruxerunt nos in his figuris ac etiam in quatuor mensuris
      principalibus, videlicet in tempore perfecto maioris prolationis et in tempore imperfecto
      ipsius, in tempore perfecto minoris prolationis et in tempore imperfecto ipsius. Tamen
      non
      docuerunt quomodo super tempus imperfectum minoris discantare deberemus perfectum
      minoris,
      et e converso, et sic de singulis temporibus quod clare singulariter inferius patebit.
      Quia esset multum inconveniens quod illud quod potest pronuntiari non posset
      scribi et clare ostendere tractatum hunc parvulum ordinare curavi. Ac etiam que superius
      dixi ad effectum cum dei adiutorio producam quod intelligentibus patebit.</p>
   <p>CAPITULUM TERTIUM</p>
   <p>DE DIMINUTIONE FIGURARUM</p>
   <p>Primo ostendam figuras ordinatas cum quibus diversimode discantatur non
      sequentes ordinem tenoris sed alterius temporis quam fuerit tenoris. Consideret ergo
      unusquisque per viam rationis quod omnis res plena atque perfecta si ad plenitudinem
      eius
      evacuetur non est dubium quin propter evacuationem accipit diminutionem atque
      imperfectionem. Verbi gratia, semibrevis perfecta ut hic [S] si inventa fuerit
      vacua ut hic [Sv] accipit diminutionem atque imperfectionem et iam perdidit tertiam
      partem
      sue virtutis quia primo valet tres minimas nunc vero valet tantum duas quod intelligentibus
      clarum est. Et sicut res perfecta per diminutionem imperficitur, sic simili modo res
      imperfecta per additionem augmentatur. Verbi gratia, si brevis fuerit caudata a parte
      dextra
      superius vel inferius accipit augmentationem quod non est dubium sed est multum clarum.
      Et
      ita intendo cum dei adiutorio per augmentationem et diminutionem procedere. Et sicut
      ostensum est de semibreve, ita ostendam per viam evacuationem de duplici longa, de
      longa, de
      breve, de semibreve et de minima.</p>
   <p>CAPITULUM QUARTUM</p>
   <p>DE EVACUATIONE FIGURARUM</p>
   <p>Duplex longa de modo perfecto de eius proprietate valet sex tempora, et
      si evacuetur amittit tertiam partem sue virtutis quemadmodum semibrevis ut superius
      dictum
      est et valet quatuor temporum ut hic [2Lv].</p>
   <p>Item longa perfecta que de sua proprietate valet tria tempora, si
      evacuetur amittit tertiam partem sue virtutis et non valet nisi duo tempora ut hic
      [Lv].</p>
   <p>Item brevis perfecta que de sua proprietate valet tres semibreves, si
      evacuetur amittit tertiam partem sue virtutis et non valet nisi duas semibreves ut
      hic
      [Bv].</p>
   <p>Item semibrevis perfecta que de sua proprietate valet tres minimas, si
      evacuetur amittit tertiam partem sue virtutis et non valet nisi duas minimas ut hic
      [Sv].</p>
   <p>Minima similiter si evacuetur merito etiam debet perdere tertiam partem
      sue virtutis et de eius valore infra declarabo.</p>
   <p>Item punctus perfectionis, si vacuus fuerit, accipit diminutionem per
      dimidietatem et non per tertiam quia nichil habet sub se, id est nullam figuram sicut
      alie
      figure iam dicte. Et sic numerando minus corpus dividitur in duas partes et est minor
      prolatio que potest fieri, id est in duas semiminimas quando est in minori valore,
      id est
      quod valet minimam, sicut puncto quia aliquando valet brevem, aliquando semibrevem
      et
      aliquando minimam. Et tunc dividendo in duas partes id est evacuando punctum valet
      tantum
      quantum una pars minime divise in duas partes; id est semiminima ut hic [ptv]. Et
      isti duo
      tunc faciunt minimam ut hic [ptv,ptv].</p>
   <p>CAPITULUM QUINTUM</p>
   <p>DE AUGMENTATIONE FIGURARUM</p>
   <p>Nunc videndum est de augmentatione figurarum. Et considero tamen non
      fore necesse gradatim descendere de augmentatione sicut de diminutione, videlicet
      de duplici
      longa vel etiam longa, sed tantummodo de breve et infra, quia esset quedam dilatio
      vel
      evasio si cantor plus requiesceret se quam super brevem. Et primo volo dicere de semiminima
      quia sine ipsa factum est nichil in musica. Et licet aliqui magistri dicunt quod non
      est
      dare ultra minimam, quod ego teneo, tamen oportet quod per signa cognoscantur qualitates
      ipsarum figurarum. Verbi gratia, si longa et brevis ligate sunt ut hic [Lig2od] apponendo
      proprietatem efficientur id quod vis, quod si proprietas a parte sinistra inferiori
      descendat fient ambe breves ut hic [Lig2cdod] quod si a parte sinistra
      superiori ascendat fient ambe semibreves ut hic [Lig2csod] et sic de aliis. Sic et
      nunc
      minime plene vel vacue aliquando per signum et aliquando per proprietatem suscipiunt
      diminutionem vel augmentationem sicut inferius patebit. Et hec est que vocatur semiminima
      [SMvvxrt] et due istarum valent unam minimam. Et minor prolatio non potest fieri si
      recte
      consideras. Et ista adiuncta aliis figuris dat augmentationem taliter quod diversimode
      potest discantari et hoc alio modo quam sit tenor.</p>
   <p>CAPITULUM SEXTUM</p>
   <p>DE AUGMENTATIONE ET DIMINUTIONE FIGURARUM</p>
   <p>Brevis autem que perdidit tertiam partem sue virtutis ponuntur ex illis
      tres pro duobus temporibus perfecti maioris ut hic [Bv,Bv,Bv]. Potest autem tempus
      dividi in
      duas partes equales ut hic [Ssvcdvxrt,pt,Ssvcdvxrt,pt] quia semibreves perfecte atque
      punctate valent quelibet quatuor minimas, et sibi adiuncte valent quelibet
      seminimimam et iste due figure perficiunt novem minimas.</p>
   <p>Item semibrevis imperfecta perficitur per punctum ut hic
      [S,pt,S,pt].</p>
   <p>Item minima caudata superius et inferius valet tantum quantum
      semibrevis imperfecta, id est duas minimas, et hoc satis commune ut hic [F,F,F].</p>
   <p>Abstrahe autem a qualibet tertiam partem id est evacua, et invenies
      quatuor minimas si recte computes ut hic [Fv,Fv,Fv] et sic iste tres valent quatuor
      minimas.</p>
   <p>Sunt autem et alie figure que vocantur minime imperfecte ex quibus
      ponuntur quatuor pro tribus minimis. Et habent maiorem effectum quam semiminime quia
      sunt
      plene, et habent minorem effectum quam minime quia habent signum atque proprietatem
      semiminime ut hic [SMvxrt,SMvxrt,SMvxrt,SMvxrt]</p>
   <p>Possunt autem aliquando poni rubee figure diversimode figurate. Et quando homo
      non habet cum quo possit scribere rubeas figuras, tunc est licitum ipsas evacuare.
      Sed hoc
      est tantum de tempore imperfecto maioris prolationis super tempus perfectum minoris
      prolationis et e converso.</p>
   <p>Item figure superius et inferius caudate vel cauda inferius retorta,
      quatuor ex istis valent septem minimas ut hic [Fcdvxrt,Fcdvxrt,Fcdvxrt,Fcdvxrt].</p>
   <p>Quod si adiungatur eis punctus vacuus qui valet tantum quantum
      semiminima, tunc iste quatuor valent novem minimas si recte computes ut hic
      [Fcdvxrt,ptv,Fcdvxrt,ptv,Fcdvxrt,ptv,Fcdvxrt,ptv].</p>
   <p>Item minima superius semiplena et inferius semivacua in uno corpore superius
      et inferius caudata et inferius retorta valet minimam cum semiminima ut hic
      [Fsvcdvxrt,Fsvcdvxrt] quia superius sunt figure minime et inferius semiminime.</p>
   <p>Item minima evacuata amittit tertiam partem sue virtutis ut superius
      dixi et sic tales tres faciunt duas minimas ut hic [Mv,Mv,Mv].</p>
   <p>CAPITULUM SEPTIMUM</p>
   <p>QUALITER IPSAS FIGURAS ORDINABIS PRO TEMPORIBUS</p>
   <p>De tempore perfecto maioris prolationis.</p>
   <p>Superius dictum est de diminutione atque augmentatione figurarum, nunc
      ostendam qualiter ipsas ordinabis pro temporibus. Et primo de tempore perfecto maioris prolationis quod si super ipsum discantare volumus ad modum imperfecti temporis
      minoris, appone tales quatuor figuras [Fcdvxrt,ptv,Fcdvxrt,ptv,Fcdvxrt,ptv,Fcdvxrt,ptv].</p>
   <p>Item si ad modum temporis imperfecti maioris dividendo tempus in duas
      partes appone has figuras [Fsvcdvxrt,pt,Fsvcdvxrt,pt].</p>
   <p>Item si vis dividere duo tempora istius temporis perfecti in tres
      partes equales appone istas figuras [Bv,Bv,Bv]. Item si secundum eundem actum iterum
      temporis perfecti maioris vis dividere in quatuor partes appone has figuras
      [S,Fsvcdvxrt,Fsvcdvxrt,S].</p>
   <p>Item si vis discantare ad modum minimarum secundum eundem actum appone tales
      sex figuras [Fsvcdvxrt,Fsvcdvxrt,Fsvcdvxrt,Fsvcdvxrt,Fsvcdvxrt,Fsvcdvxrt] vel per
      istum
      modum [Fsvcdvxrt,Fsvcdvxrt,Fsvcdvxrt,Fsvcdvxrt,S]</p>
   <p>Item si vis discantare ad modum temporis perfecti minoris, similiter
      possunt apponi tales sex figure sicut dictum est de tempore imperfecto maioris.</p>
   <p>CAPITULUM OCTAVUM</p>
   <p>DE TEMPORE IMPERFECTO MAIORIS PROLATIONIS</p>
   <p>Sequitur de tempore imperfecto maioris prolationis quod si vis
      discantare super ipsum ad modum temporis perfecti maioris appone tales figuras
      [Mv,Mv,Mv,Mv,Mv,Mv,Mv,Mv,Mv]</p>
   <p>Item si vis discantare desuper ad modum temporis perfecti minoris per minimas
      appone sex minimas rubeas [Mr,Mr,Mr,Mr,Mr,Mr]</p>
   <p>Item si vis discantare secundum eundem actum temporis perfecti minoris
      appone tres semibreves vacuas ut hic [Sv,Sv,Sv] vel tres rubeas ut hic [Sr,Sr,Sr].</p>
   <p>Item si vis discantare desuper ad modum temporis imperfecti minoris
      appone tales quatuor figuras ut hic [Fsvcdvxrt,Fsvcdvxrt,Fsvcdvxrt,Fsvcdvxrt].</p>
   <p>CAPITULUM NONUM</p>
   <p>DE TEMPORE PERFECTO MINORIS PROLATIONIS</p>
   <p>Sequitur de tempore perfecto minoris prolationis quod si vis super
      ipsum discantare ad modum temporis perfecti maioris appone tales novem figuras ut
      hic
      [Mv,Mv,Mv,Mv,Mv,Mv,Mv,Mv,Mv].</p>
   <p>Item si vis discantare desuper ad modum temporis imperfecti maioris per
      semibreves dividendo tempus in duas partes tunc appone duas semibreves punctatas ut hic [S,pt,S,pt] item secundum eundem actum ut hic [Sr,Mr,ptr,Mr,Sr].</p>
   <p>Item si vis ad modum minimarum tunc minime debent esse rubee ut hic
      [Mr,Mr,Mr,Mr,Mr,Mr].</p>
   <p>Item si vis discantare super istud tempus ad modum temporis imperfecti
      minoris appone tales quatuor figuras ut hic [Fsvcdvxrt,Fsvcdvxrt,Fsvcdvxrt,Fsvcdvxrt].</p>
   <p>CAPITULUM DECIMUM</p>
   <p>DE TEMPORE IMPERFECTO MINORIS PROLATIONIS</p>
   <p>Sequitur de tempore imperfecto minoris quod si vis discantare desuper
      ad modum temporis imperfecti maioris, appone tales figuras ut hic [Mv,Mv,Mv,Mv,Mv,Mv].</p>
   <p>Item si vis discantare desuper ad modum temporis perfecti minoris ad
      modum semibrevium appone tales figuras [Fv,Fv,Fv].</p>
   <p>Item si vis discantare ad modum minimarum appone tales figuras sicut in
      tempore imperfecto maioris [Mv,Mv,Mv,Mv,Mv,Mv].</p>
   <p>Item si vis discantare desuper ad modum temporis perfecti maioris tunc
      accipe modum temporis perfecti minoris quia in equalitate minimarum non potest cantari,
      et
      per consequens nec scribi si recte consideres, quia non potest dividi nisi in duas
      partes et
      sic quatuor ascenderet usque ad octo et numerus sic deficeret. Sic itaque ad complementum
      huius operis consecutus sum ideo refero gratias deo, Amen.</p>
   <p>EPILOGUS</p>
   <p>Nunc videndum est qualiter ipsas ordinabimus ad discantandum
      diversimode sic quatuor tempora. Et primo de tempore perfecto maioris, postea de singulis
      temporibus sicut inferius patebit. Ponendo rubeas de modo discantandi qui
      dicitur secundum illos de francia vulgariter trayn vel traynour est fortior modus
      quam
      sincopare. In primo de tempore perfecto maioris ponuntur pro duobus temporibus novem
      semibreves rubee vel vacue ut hic</p>
   <p>[Tractatus figurarum, 100,1] </p>
   <p>Item de tempore perfecto minoris</p>
   <p>[Tractatus figurarum, 100,2]</p>
   <p>Item de tempore imperfecto maioris</p>
   <p>[Tractatus figurarum, 100,3]</p>
   <p>Item de tempore imperfecto minoris</p>
   <p>[Tractatus figurarum, 102,1]</p>
   <p>Item de semibrevibus perfectis</p>
   <p>[Tractatus figurarum, 102,2]</p>
</div>
</main>

</body>
</html>

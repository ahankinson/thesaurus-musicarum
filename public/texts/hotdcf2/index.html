<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Regulae Magistri Johannis Hoctobi anglici cantus figurati</p>
   <p>Capitulum 1</p>
   <p>De figuris</p>
   <p>V 77</p>
   <p>Figurae cantus figurati sunt octo, videlicet maxima, longa, brevis,
      semibrevis, minima, semiminima, croma, semicroma, et in hiis patent figuris, ut hic:
      [MXv,Lv,Bv,Sv,Mv,M,Mvxrt] [CSM31:39,1] Maxima est duplex, videlicet perfecta et imperfecta. Perfecta valet tres longas, et
      tunc dicitur de modo maximarum perfecto. Maxima imperfecta valet duas longas, et tunc
      dicitur de modo maximarum inperfecto, ut hic:</p>
   <p>[CSM31:39,2]</p>
   <p>Longa est duplex, scilicet perfecta et imperfecta. Perfecta habet tres
      breves, et tunc dicitur de modo longarum perfecto. Longa imperfecta valet duas breves,
      et
      dicitur de modo longarum imperfecto, ut hic:</p>
   <p>[CSM31:39,3]</p>
   <p>Brevis est duplex, scilicet perfecta et imperfecta. Perfecta valet
      tres semibreves, et tunc dicitur de tempore perfecto. Imperfecta valet duas semibreves,
      et
      tunc dicitur de tempore imperfecto, ut hic:</p>
   <p>[CSM31:39,4]</p>
   <p>Semibrevis est duplex, scilicet perfecta et imperfecta. Perfecta valet tres
      minimas, et tunc dicitur de maiori prolatione. Imperfecta valet duas minimas, et tunc
      dicitur de minori prolatione, ut hic:</p>
   <p>[CSM31:40,1]</p>
   <p>Reliquae figurae omnes secundum comunem usum semper sunt imperfectae,
      quamvis perfectae esse possint, cum quolibet totum sit divisibile tam per binarium
      quam per
      trinarium et e converso, ut hic:</p>
   <p>[CSM31:40,2]</p>
   <p>Perfectus maior, perfectus minor, imperfectus maior, imperfectus
      minorque patent in hiis figuris:</p>
   <p>[CSM31:40,3; text: Perfectio magiore, Perfectio minore, Imperfectio
      magiore, Imperfectio minore]</p>
   <p>Capitulum 2</p>
   <p>De signis et mensuris</p>
   <p>V 78</p>
   <p>Circulus significat brevem perfectam, semicirculus imperfectam.
      Punctus in circulo vel in semicirculo positus significat semibrevem perfectam, et
      vacuum
      significat semibrevem imperfectam, quamvis omnes figurae albae sint inperfectae secundum
      consuetudinem praeter brevem quae indifferenter accipitur.</p>
   <p>Capitulum 3</p>
   <p>De ligaturis</p>
   <p>V 78</p>
   <p>Ligaturae figurarum sunt quinque, videlicet cum proprietate, sine
      proprietate et cum opposita proprietate; quae quidem tres pertinent principio ligaturarum.
      Reliquae sunt cum perfectione, quae et sine perfectione; quae earum fini accidunt.</p>
   <p>Ligatura figurarum cum proprietate ascendens habet primam figuram
      inferiorem secunda et meram quadratam; et si cum virgula descendente in parte dextra,
      dicitur sine proprietate. Et si in parte sinistra ascendente, dicitur cum opposita
      proprietate, ut hic:</p>
   <p>[Lig2a,Lig3aacddx] Cum proprietate | [Lig2art,Lig3aart] Sine
      proprietate | [Lig2cssna,Lig3cssnaacddx,Lig2cssnoa] Cum opposita proprietate |</p>
   <p>Ligatura cum proprietate descendens habet primam figuram altiorem
      secunda cum virgula in parte sinistra descendente; et si sine virgula, sine
      proprietate dicitur. Et si cum virgula in parte sinistra descendente, dicitur cum
      opposita
      proprietate, hoc modo:</p>
   <p>[Lig3cdsndd] Cum proprietate | [Lig4ddd,Lig2od] Sine proprietate |
      [Lig2cssnod,Lig3cssndd] Cum opposita proprietate |</p>
   <p>Omnis ligatura cum proprietate facit primam figuram brevem, et sine
      proprietate longam, et cum opposita proprietate duas primas semibreves; medius vel
      mediae
      omnes ubicumque breves dicuntur, nisi si cum opposita proprietate ut supra diximus.</p>
   <p>Ligatura ascendens cum perfectione habet ultimam figuram altiorem
      penultima directe supra illam, vel cum virgula in parte dextera descendente; et si
      est sine
      virgula, sine perfectione dicitur, ut hic:</p>
   <p>[Lig3cdsnodacddx] Cum proprietate | [Lig4cdsnddacddx] Cum perfectione
      | [Lig3cdsnodart] Idem | [Lig3cdsnodacddx] Cum perfectione | [Lig2cdsnod] Sine perfectione
      |</p>
   <p>Ligatura cum perfectione descendens facit ultimam figuram inferiorem
      penultima meram quadratam; et si obliquam, sine perfectione dicitur, hoc modo:</p>
   <p>[Lig4cdsnoddd,Lig4cdsnddd,Lig2cdsnod]</p>
   <p>Omnis ligatura cum perfectione facit ultimam figuram longam sive
      brevem, nisi sit cum opposita proprietate quae ambae semibreves sunt. Sed longa ubicumque
      virgula cognoscitur, et maxima sua magnitudine et cetera, ut hic:</p>
   <p>[Lig3cdsndd,Lig2cdsnod,Lig4cdsndda,Lig3cssnodacddx,Lig2cssnod;
      L,MX]</p>
   <p>Capitulum 4</p>
   <p>De pausis</p>
   <p>V 78v</p>
   <p>Pausae sunt sex, videlicet pausae longae, brevis, semibrevis, minimae,
      semiminimae et cromae. Pausa longae de modo imperfecto transit per duo spatia, et
      de modo
      perfecto per tria. Pausa brevis transit per unum spatium sive perfectae sive imperfectae.
      Pausa semibrevis descendit ad medium spatium in quavis prolatione. Pausa minimae ascendit
      ad
      medium spatium, similiter pausa semiminimae cum unco supra. Et pausa cromae ponitur
      in medio
      spatio cum unco supra et infra. Et quando pausae longarum ponuntur binae, significat
      maxima
      erit imperfecta; et quando trinae, significat de modo perfecto, ut hic:</p>
   <p>[CSM31:43; text: longae imperfectae, longae perfectae, brevis,
      semibrevis, minima, semiminima, cromae, a, b]</p>
   <p>Et quando reperiuntur duae pausae semibrevium simul stantes, cantus
      erit de tempore perfecto.</p>
   <p>Capitulum 5</p>
   <p>De punctis</p>
   <p>V 79</p>
   <p>Puncti sunt duo, videlicet punctus perfectionis et divisionis. Quando
      punctus perfectionis stat iuxta maximam, valet longam; iuxta longam, valet
      brevem; iuxta brevem, semibrevem; iuxta semibrevem, minimam; iuxta minimam, semiminimam,
      ut
      hic inferius patet: [MXv,pt,Lv,pt,Bv,pt,Sv,pt,Mv,pt,M,pt,Mvxrt,pt] [CSM31:44]</p>
   <p>Punctus divisionis ponitur inter duas semibreves ad imperficiendum
      breves, vel maximam vel longam ratione brevium in eis intellectarum. Et hoc fit quando
      numerando breves adinvicem divisione trinaria, una sola quae tales figuras imperficere
      debet. Et quando reperiuntur duae semibreves ante brevem perfectam, ultima semibrevis
      alteratur, id est duplicatur, ut hic:
      [Sv,MXv,Sv,pt,Sv,MXv,Bv,Lv,Sv,pt,Sv,Lv,Bv,Sv,pt,Bv,Sv,Sv,Bv,Sv,Sv,Sv,Sv,Sv,Bv;
      Bv,Sv,pt,Sv,Sv,Bv]</p>
   <p>Et tot semibreves possunt a maximis et longis abstrahi quod in eis
      intelligunt breves, ut hic: [Sv,Sv,MXv,Sv,Sv; Sv,Lv,Sv] Et punctus divisionis inter
      semibreves positus significat brevem esse de tempore perfecto; praeterea quando semibrevis
      sola praecedit vel sequitur illas figuras, semper imperficit eas, nisi impediatur
      per
      punctum, ut hic inferius patet: [O,Sv,MXv; MXv,Sv; Sv,Lv; Lv,Sv; Sv,Bv; Bv,Sv; Sv,MXv;
      pt,MXv,Sv,pt]</p>
</div>
</main>

</body>
</html>

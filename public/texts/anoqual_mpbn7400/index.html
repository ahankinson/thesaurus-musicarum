<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Qualiter debeant fieri organa.</p>
   <p>Si quis concordiam organorum scire uoluerit ita inchoare
      studeat. In primis intonet calamos suos et ponat super unamquamque clauem unum calamum
      incipiendo in cefaut. determinando concordiam suam in gesolreut spatiato. scilicet
      per
      diapente. id est per quintam notam. scilicet per ut.sol. et de gesolreut retrogradiendo
      petat aliam concordiam in desolre. quam propter suam duritiam et fastidium dicitur
      discordia. uidelicet per diatessaron. hoc est per quartam notam. sicut solre de desolre
      petat [[aliam]] concordiam in alamire regulato per dyapente. et de alamire retrogradiendo
      petat concordiam per dyatessaron in elami spatiato. et de elami per diapente in bemi
      spatiato.</p>
   <p>Iterum incipiat et studeat eluere discordiam a cefaut per
      diatessaron in efaut regulato. et de efaut iterum per dyatessaron innectet
      concordiam in befa rotundo. Et notandum quod si ita contingat ut concordia teta deficiente
      fiat siue falsa musica: breuior fiat calamus quam in efaut regulato. Ipsa discors
      concordia
      per dyatessaron exigat. et si ita contingat quod per multiplicitatem clauium possit
      discors
      concordia fieri. et ut claues in quibus debet fieri illa concordia sint excepte actionis.
      scilicet ut exultantur. eius origo ex bemi simplici et regulato per diapente eliminetur.
      Deincipietur concordia ex principali exordio a cefaut spatiato determinando proporcionem
      suam dupplicis concordie per dyapason. uidelicet per octauam in cesolfaut regulato.
      et de
      desolre in delasolre eodem rite. et sic de singulis.</p>
   <p>Musica est scientia uocum sibi inuicem consonantium. uel
      aliter. musica est scientia uocum tam simplicium quam compositarum. Dicitur autem
      musica a
      moys grece quod est aqua latine. Inde musica quasi moysica id est aquata. quia nulla
      uox
      sine humore perfecti [[non]] potest. subscripte littere dicuntur claues siue loca
      in musica.
      et ponitur primo loco gamma. quod est grecum. [Gamma]. sillabe uero scilicet ut. re.
      et
      cetera.</p>
   <p>Sunt species uocum musicarum locorum alia dicuntur grauia.
      alia acuta. alia superacuta. et dicuntur grauia. quia cum cantus ita hic uersatur:
      solet uox
      grauari. Acuta dicuntur quia in his locis solemus acute canere. Item acuta dicuntur
      quia
      supereminent uniuersis aliis. tam loci positione quam uocis ascensione. Grauia sunt
      octo.
      [Gamma].A.B.C.D.E.F.G. Acuta septem a.b.c.d.e.f.g. Superacuta quatuor. aa.bb.cc.dd.</p>
   <p>[Paris BN 7400A:f.25r; text: A.C.D.F.G.a.b[sqb].c.d.e.g.
      ya.cy.ye.fy.gy, b, ad .G. et ad .C. ad .G. ad f. octaua, mi, et non possunt fieri
      minora] </p>
   <p>Et sciendum quod ubicumque facimus .b. molle uel falsam musicam in organis:
      eadem facimus in octaua claue inferiori uel superiori secundum quod concordia exigit.
      Et
      sciendum quod ubicumque dicimus fa. ibi dicemus mi secundum concordiam. et ergo scilicet
      ubi
      mi: ibi fa.</p>
   <p>[Paris BN 7400A:f.25v; text: Dupla. Tripla. Quadrupla.
      Sexqualtera. Sexquitertia. ut, sol ut, fa ut, fa, .II. III. IIII. VI. VIII. C, G,
      c, d, cc,
      Dyapente, Dyatessaron. Dyapason, Dyapason kay diapente, Bisdiapason.] </p>
</div>
</main>

</body>
</html>

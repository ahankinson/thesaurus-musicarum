<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MUSICE COMPILATIO</p>
   <p>[I]</p>
   <p>1 Nota quod tresdecim sunt species cantus, videlicet tonus, semitonus,
      dictonus, semidictonus, dyateseron, dyapente, dyapason, dyapente cum tono, dyapente
      cum
      semitono, dyapente cum dictono, dyapente cum semidictono, dyapente cum dyateseron.
      Et nota
      quod unisonus non ponitur in numero istarum specierum quia significat eamdem vocem.</p>
   <p>[N]ota quod tonus figuratur sic:</p>
   <p>[Anonymous, Musice compilatio, 63,1] </p>
   <p>et componitur ex duabus vocibus: ut.re, re.mi et e contra.</p>
   <p>Nota quod semitonus componitur ex duabus vocibus ut: mi.fa et
      fa.mi.</p>
   <p>[Anonymous, Musice compilatio, 63,2]</p>
   <p>Nota quod semitonus armonicus est ille qui armonice figuratur ac ponitur, et
      isto utimur in moctectis et discantu, ut hic:</p>
   <p>[Anonymous, Musice compilatio, 64,1]</p>
   <p>Nota quod dictonus est ille qui formatur ex tribus vocibus, que quidem
      voces formant duos tonos, ut hic:</p>
   <p>[Anonymous, Musice compilatio, 64,2]</p>
   <p>[N]ota quod semidictonus est ille qui formatur [ex tribus vocibus,
      que] quidem voces formant tonum cum semitono:</p>
   <p>[Anonymous, Musice compilatio, 64,3]</p>
   <p>Nota quod dyateseron est ille qui formatur ex quatuor vocibus, que
      voces formant duos tonos cum semitono, ut hic:</p>
   <p>[Anonymous, Musice compilatio, 64,4]</p>
   <p>Nota quod tritonus formatur ex quatuor vocibus, que voces formant tres
      tonos, ut hic:</p>
   <p>[Anonymous, Musice compilatio, 64,5]</p>
   <p>Nota quod dyapente componitur ex quinque vocibus que formant tres
      tonos cum semitono, ut hic:</p>
   <p>[Anonymous, Musice compilatio, 64,6]</p>
   <p>Nota quod dyapason componitur ex octo vocibus que formant quinque tonos et
      duos semitonos, ut hic:</p>
   <p>[Anonymous, Musice compilatio, 65,1]</p>
   <p>Nota quod dyapente cum tono sunt sex voces, ut hic:</p>
   <p>[Anonymous, Musice compilatio, 65,2]</p>
   <p>Nota quod dyapente cum dictono sunt septem voces, ut hic:</p>
   <p>[Anonymous, Musice compilatio, 65,3]</p>
   <p>Nota quod dyapente cum semitono componitur ex sex vocibus, ut hic
      demonstratur:</p>
   <p>Nota quod dyapente cum semidictono componitur ex septem vocibus, ut
      hic:</p>
   <p>Nota quod dyapente cum tritono componitur ex octo vocibus, ut hic:</p>
   <p>Nota quod dyapente cum dyateseron figuratur ut hic:</p>
   <p>[Anonymous, Musice compilatio, 65,4]</p>
   <p>Nota quod unisonus figuratur ut hic:</p>
   <p>[Anonymous, Musice compilatio, 66] </p>
   <p>[II]</p>
   <p>2 Nota regulam contrapuncti, que talis est.</p>
   <p>Primo nota quod septem sunt consonancie in contrapuncto, videlicet
      unisonus, tercia, quinta, sexta, octava, decima et duodecima.</p>
   <p>Nota quod quatuor sunt perfecte, scilicet unisonus, quinta, octava et
      duodecima; inperfecte sunt tres, scilicet tercia, sexta, decima.</p>
   <p>Nota quod quando cantus ascendit, biscantus debet descendere, et e
      contra.</p>
   <p>Nota quod non debemus facere duas perfectas simul. Nota quod possumus
      facere tres perfectas tam ascendendo quam descendendo. Nota quod semper debemus incipere
      [per] perfectas et etiam finire per perfectas, tamen penultima debet esse inperfecta.</p>
   <p>Nota quod unisonus requirit terciam, tercia quintam, quinta sextam,
      sexta octavam, octava decimam, decima duodecimam ascendendo, et e converso in
      descendendo.</p>
   <p>Nota quod quando cantus cantatur per naturam, debemus biscantare per
      [sqb]; et quando cantus cantatur per [sqb], debemus biscantare per naturam; et quando
      cantatur per b, debemus biscantare per fictam musicam.</p>
   <p>Nota quod musica plana strenuissime cantatur per tonos seu modos, et
      ideo in ea non potest fieri mutatio de [sqb] in b nec e contra.</p>
   <p>[III]</p>
   <p>3 Volens tractare de mensura cantus, notandum [est] quod quinque sunt
      figure notarum, scilicet longa duplex vel maxima, longa recta, brevis, semibrevis
      et
      minima.</p>
   <p>Longa inperfecta est de modo inperfecto et non valet nisi duo tempora
      et figuratur sic:</p>
   <p>[L,L]</p>
   <p>Longa perfecta est de modo inperfecto et facit istam divisionem:</p>
   <p>[L,pt,L,pt,L,pt]</p>
   <p>quia de modo perfecto valet tria tempora semper sine aliqua
      divisione:</p>
   <p>[L,L,L,L,L]</p>
   <p>Et semper longa ante longam de modo perfecto valet tria tempora sine
      nulla divisione, ut hic:</p>
   <p>[L,L,L,L]</p>
   <p>Et quando inveniuntur de modo perfecto due breves inter duas longas
      tam ligate quam non ligate sine puncto, ultima alteratur, ut hic:</p>
   <p>[L,B,B,L,Lig3cdsnodacddx]</p>
   <p>Et quando punctus est in medio illarum duarum brevium, tunc brevis non
      potest alterari, ut hic:</p>
   <p>[L,B,pt,B,L]</p>
   <p>et iste est punctus divisionis.</p>
   <p>Et quando sunt tres breves intra duas longas, tunc ille breves sunt
      equales, ut hic:</p>
   <p>[L,B,B,B,L]</p>
   <p>Et quando sunt quatuor, prima longa capit primam brevem, ut hic:</p>
   <p>[L,B,B,B,B,L]</p>
   <p>Et quando prima longa habet punctum perfectionis, tunc ultima longa
      capit ultimam brevem et faciunt ille due unam perfectionem, ut hic:</p>
   <p>[L,pt,B,B; B,L]</p>
   <p>et nota quod pausa computatur pro nota.</p>
   <p>Nota quod duplex longa sine ligatura figuratur sic:</p>
   <p>[MX,MXcsdx]</p>
   <p>[et] vocatur duplex longa inperfecta quia de modo inperfecto non valet
      nisi quatuor tempora, de modo perfecto sex.</p>
   <p>Nota quod recta brevis sine ligatura figuratur ut hic:</p>
   <p>[B,B,B,B]</p>
   <p>et vocatur etiam tempus; tempus est ad libitum cantoris.</p>
   <p>Nota quod semibrevis sine ligatura figuratur sic:</p>
   <p>[S,S,S,S,S,S]</p>
   <p>et in ligatura figuratur sic:</p>
   <p>[Lig2cssnod,Lig2cssnod,Lig2cssnd,Lig2cssna,Lig2cssnod]</p>
   <p>Nota quod due sunt semibreves, scilicet maiores et minores; maiores
      figurantur sicut minores et e contra, sed est differentia, quia semibrevis maior valet
      tres
      minimas, illa alia duas.</p>
   <p>Nota quod minima figuratur sic:</p>
   <p>[M,M,M,M,M,M,M]</p>
   <p>Nota quod semiminime sunt hec:</p>
   <p>[SM,SM,SM,SM]</p>
   <p>et non sunt de arte.</p>
   <p>Nota quod de inperfecto minori, hoc est quaternarium, ponuntur due
      semiminime pro una minima et tres pro duabus, et sex pro quatuor; et de modo perfecto
      minori
      tres pro duabus; et de inperfecto maiori, hoc est senarium inperfectum, ponuntur quatuor
      pro
      tribus; et deinde ad libitum.</p>
   <p>Longe habentes tractum ex parte dextra et sinistra tam ascendendo quam
      descendendo vocantur plique longe.</p>
   <p>Si tractus dexter est maior quam sinister tam ascendendo quam
      descendendo, tunc sunt longe, ut hic:</p>
   <p>[Bpssncsdx,Lpdsn]</p>
   <p>et de modo inperfecto valet unaqueque earum duo tempora et de modo
      perfecto tria tempora.</p>
   <p>Et si tractus sinister est maior quam dexter, sunt breves sic:</p>
   <p>[Bcssnpsdx,Bcdsnpddx]</p>
   <p>et vocantur breves plicate.</p>
   <p>Duplex longa habens tractum ex parte dextra et sinistra tam ascendendo
      quam descendendo, si tractus dexter est maior quam sinister, tunc est duplex longa,
      ut
      hic:</p>
   <p>[MXpssncsdx,MXpdsncddx]</p>
   <p>[et] de modo perfecto valet sex [tempora].</p>
   <p>Longe habentes unum tractum ex parte dextra tam ascendendo quam
      descendendo, ut hic:</p>
   <p>[L,Bcsdx,L,Bcsdx]</p>
   <p>sunt longe.</p>
   <p>Breves habentes unum tractum ex parte sinistra tam ascendendo quam descendendo
      sunt breves, ut hic:</p>
   <p>[Bcdsn,Bcssn]</p>
   <p>4 Breves in ligatura sic formantur:</p>
   <p>[Lig2cdsnod,Lig4cdsnodaa,Lig4cdsndaa]</p>
   <p>Nota quod nota quadrata cum ligatura in principio et in fine sine
      cauda descendendo prima et ultima sunt longe, ut hic:</p>
   <p>[Lig2d,Lig3dd,Lig7dddaad]</p>
   <p>Si vero nota quadrata in ligatura descendendo habet caudam ex parte
      sinistra, tunc est brevis, ut hic:</p>
   <p>[Lig2cdsnd,Lig3cdsndd]</p>
   <p>et ultima est longa. Nota quod quando note quadrate in ligatura sunt
      ligate ascendendo, [si] nulla illarum habet caudam, omnes sunt breves, ut hic:</p>
   <p>[Lig3aa,Lig4aaa]</p>
   <p>Et si aliqua habet caudam ex parte dextra, tunc illa que habet caudam
      est longa et omnes alie sunt breves, ut hic:</p>
   <p>[Lig2La,Lig3Laa,Lig3aacddx,Lig4aaacddx]</p>
   <p>Nota quod in ligatura non possunt ligari nisi due semibreves in principio
      ligature, et omnes alie sunt breves vel longe, ut hic:</p>
   <p>[Lig3cssndd,Lig4cssndaa,Lig2cssna,Lig5cssnaada]</p>
   <p>Nota quod semibrevis non potest manere sola, sed oportet habere param
      vel punctum reductionis vel perfectionis, ut hic:</p>
   <p>[Lig2a,S,Lig3ad,S,B,B,pt,B,S,Lig2a,S,B,S]</p>
   <p>et semper pausa computatur pro nota.</p>
   <p>Quando invenitur nota cum baculo in ligatura sine cauda in principio
      ligature, semper prima est longa, ut hic:</p>
   <p>[Lig2od,Lig2od,Lig3dod,Lig3oda,Lig9odaodaodada]</p>
   <p>Et quando prima nota cum baculo habet caudam ascendentem, tunc est
      semibrevis, ut hic:</p>
   <p>[Lig2cssnod,Lig4cssnodad,Lig4cssnodda]</p>
   <p>Semibreves in ligatura sic formantur:</p>
   <p>[Lig2cssnod,Lig2cssnd,Lig2cssnoa,Lig3cssnoaa,Lig2cssnod]</p>
   <p>Longe per oppositam proprietatem sic formantur:</p>
   <p>[Lig2art,Lig2art,Lig5aaaart]</p>
   <p>omnes ultime superposite sunt longe, et omnes alie sunt breves.</p>
   <p>Nota quod tu potes figurare omnes notas cum ligatura et sine ligatura,
      cum cauda vel sine cauda, solum quod nota habeat suum valorem; et semper quando tu
      facis
      aliquam cantilenam cum ligatura vel sine [debes] dare unicuique note suum valorem.</p>
   <p>5 Nota quod pausa est aspiracio vocum, et pausa computatur pro nota,
      ut hic:</p>
   <p>Nota quod nulla pausa potest alterari nec minui nec augeri.</p>
   <p>Nota quod pausa que tangit quatuor virgulos valet tria tempora,
      sic:</p>
   <p>pausa que tangit tres virgulos valet duo tempora et est pausa
      inperfecta; et que tangit duos virgulos valet unum tempus; et si tangit medium spatium
      deorsum est pausa unius semibrevis; et si ascendit ad medium spatium sursum est pausa
      minima; et pausa semiminima debet ascendere usque ad medium spatium et est cum
      semicirculo.</p>
   <p>Unde breviter quot spatia occupat pausa tot tempora valet.</p>
   <p>Et nota quod maior pausa trium temporum non est ponenda, nam aliter
      duplicari deberet pausa secundum exigenciam modi, quare tales divisiones inmensurabiles
      [dicuntur].</p>
   <p>Unde pausa semibrevis debet incipere in linea et descendere ad medium
      spatium; et pausa minime debet incipere in linea et ascendere ad medium spatii; et
      pause
      semiminimarum sunt ut [pause] minimarum cum semicirculo.</p>
   <p>Nota quod [non] debet poni pausa semibrevis neque maior nisi completa
      prolatione, neque debet poni pausa brevis neque maior nisi completo tempore, neque
      pausa
      longe nisi completo modo.</p>
   <p>6 Sequitur de diminucione que sepe fit in tenoribus moctectorum.</p>
   <p>Unde nota quod [pro] maxima in diminucione ponitur longa, pro longa
      brevis, pro brevi semibrevis, pro semibrevi minima.</p>
   <p>Nota [quod] quando tenor est de modo inperfecto [sive fuerit de
      tempore perfecto vel inperfecto, diminucio] fit directe per medietatem notarum et
      pausarum,
      ut hic:</p>
   <p>Nota quod quando tenor est de modo perfecto et tempore inperfecto, diminucio
      etiam fit directe per medium, sicuti pro longa valente tres breves ponitur brevis
      valens
      tres semibreves.</p>
   <p>Nota quod quando tenor est de modo perfecto et tempore perfecto,
      diminucio fit per tercium et non per medium, et cetera.</p>
   <p>7 Nota quod color in musica vocatur similium figurarum unius processus
      pluries repetita positio in eodem cantu.</p>
   <p>Pro quo nota, quod nonnulli cantores ponunt differentiam inter colorem
      et tallam, nam vocant colorem quando repetuntur eedem voces, tallam vero quando repetuntur
      similes figure et sic fiunt [figure] diversarum vocum; que differentia, licet servetur
      in
      quampluribus tenoribus moctectorum, non tamen servatur in ipsis moctectis, et cetera.</p>
   <p>8 Nota quod sincopa est divisio circumquaque figure per partes
      seperatas, que numerando perfectiones ad invicem reducuntur; et potest fieri modo,
      tempore
      et prolatione.</p>
   <p>Si fit in modo aut fit [in] perfecto aut [in] inperfecto. Si [in]
      perfecto, tunc est reperire tres breves seperatas vel valorem pro longa perfecta,
      que
      numerando perfectiones ad invicem reducuntur. Si in modo inperfecto, duas breves seperatas
      vel longam puncto perfectionis punctatam cuius tercia pars ad aliquam brevem solam
      reducitur
      seperatam, ut hic:</p>
   <p>[Anonymous, Musice compilatio, 73]</p>
   <p>Sincopa si fiat in tempore, [aut fit in tempore perfecto aut inperfecto]. [Si
      in perfecto], tunc est reperire tres semibreves seperatas vel valorem pro brevi perfecta,
      que ad invicem reducuntur perfectionem numerando. Si in tempore inperfecto, duas vel
      brevem
      puncto perfectionis punctatam cuius tercia pars ad aliquam semibrevem reducitur seperatam,
      ut hic:</p>
   <p>[Anonymous, Musice compilatio, 74]</p>
   <p>Similiter si in prolatione, aut fit in maiori aut in minori. [Si in
      maiori], tunc est reperire tres minimas seperatas vel valorem pro semibrevi maioris
      prolationis, que ad invicem reducuntur perfectiones numerando. Si in minori, [duas]
      vel
      semibrevem punctatam puncto perfectionis cuius tercia pars ad aliquam minimam solam
      reducitur seperatam, ut hic:</p>
   <p>Et nota quod nunquam [nota] pro sincopa debet reduci ultra pausam
      maiorem, utpote minima ultra pausam semibrevem vel maiorem, licet quidam dicant contrarium,
      nescio quo modo, et cetera.</p>
   <p>9 Nota quod modus perfectus est quando longa vel pausa valet tria
      tempora et cantus dividitur vel componitur per numerum trinarium, ut hic:</p>
   <p>Modus inperfectus est quando longa vel pausa valet duo tempora, ut
      hic:</p>
   <p>et cantus debet computari per numerum binarium.</p>
   <p>Nota quod in ballatis et in madricalibus et sic de multis aliis non
      sequitur modus, sed ad libitum debent cantari sicut sunt figurati.</p>
   <p>Nota quod in moctectis, in gloria et in aliis cantibus, ibi est modus
      perfectus et inperfectus.</p>
   <p>Nota quod modus perfectus cognoscitur ab inperfecto quando in aliquo
      cantu: in moctectis, in gloria, in credo, etiam in tenoribus et in aliis, invenitur
      longa
      [vel pausa] que sit tria tempora et habeat punctum perfectionis, ut hic:</p>
   <p>tunc ille cantus est de modo perfecto et debet computari per numerum
      trinarium, ut hic:</p>
   <p>Modus inperfectus cognoscitur quando invenitur in aliquo cantu longa
      vel pausa que non sit nisi duo tempora, tunc est de modo inperfecto et debet dividi
      in duas
      partes, ut hic:</p>
   <p>Nota quod tempus perfectum [est] quando brevis valet tres semibreves
      et dividitur in tres partes et brevis vocatur tempus, ut hic:</p>
   <p>Nota quod tempus inperfectum est quando brevis valet duas semibreves
      et dividitur in duas partes, ut hic:</p>
   <p>Nota quod tempus perfectum de maiori prolatione, hoc est nonarium, est
      quando brevis vel tempus valet tres semibreves et quelibet semibrevis tres minimas,
      ut
      hic:</p>
   <p>Nota quod tempus perfectum de minori prolatione, hoc est senarium
      perfectum, est quando brevis valet tres semibreves et quelibet semibrevis duas minimas,
      ut
      hic:</p>
   <p>Nota quod tempus inperfectum de maiori prolatione, hoc est senarium
      inperfectum, est quando brevis valet duas semibreves et quelibet semibrevis valet
      tres
      minimas, ut hic:</p>
</div>
</main>

</body>
</html>

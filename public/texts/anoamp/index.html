<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>ARS ET MODUS PULSANDI ORGANA SECUNDUM MODUM NOVISSIMUM INVENTUM PER MAGISTROS
      MUSICOS MODERNOS.</p>
   <p>C.D.E.F.G.Abh.C.+D.+E.F.+G.+A.bh.C.+D.+E.F.+G.+A.bh.C.+D.</p>
   <p>Nota quod omnes uoces totius organi tam toni quam semitoni possunt esse
      fa et mi ubi sunt semitoni iuxta tonum et non alibi, nisi ubi cadit proprium. Sequitur
      ergo
      quod in diuersis locis potest poni unus cantus uel plures. Quomodo autem debeat procedi
      ad
      sonum circa tonos et tonos, Videndum est ne sit error in sono. Quandocumque tangitur
      aliquis
      tonus cum semitono qui est iuxta eum uel ascendendo uel descendendo, numquam debet
      tangi
      alius tonus qui est iusta (sic = iuxta) semitonium predictum, verbi gratia: si tango
      G et semitonium qui est iusta (sic) eum inferius non debet tangi F. Similiter si
      tango G et semitonum qui est iusta (sic) eum ascendendo non debeo tangere A, et sic
      de
      similibus.</p>
   <p>Circa illum autem dictum quod dicitur quod uoces possunt esse fa et mi,
      uidendum est etiam quomodo cadat re - ut et sol - la.</p>
   <p>Dico ergo si uis quod b quadratum sit fa, debes tangere b molle et
      semitonum qui est iusta (sic) inter A et G, et illum semitonum qui est inter G et
      F, et sic
      habebis fa-mi-re-ut. Et si uis quod b molle sit fa, ordinate procedas ad omnes tonos
      sequentes et sic habebis fa-mi-re-ut.</p>
   <p>Si autem uis quod A sit fa, tange semitonium qui est iusta (sic) inter
      A et G, et alium semitonum qui est inter G et F, et postea E, et sic habebis
      fa-mi-re-ut.</p>
   <p>Si autem uis quod G sit fa, tange semitonium qui est inter G et F et
      postea E, postea D, et sic habebis fa-mi-re-ut.</p>
   <p>Si autem uis quod semitonus qui est inter A et G sit fa, tange G et F
      et semitonium qui est inter E et D et sic habebis propositum ut supra.</p>
   <p>Si autem uis quod semitonus qui est inter G et F sit fa, tange F et
      semitonium qui est inter E et D et alium semitonium qui est inter D et C.</p>
   <p>Si autem uis quod E sit fa, tange ambos tonos sequentes et b quadrum et
      sic habebis propositum.</p>
   <p>Et si uis quod semitonus qui est inter E et D sit fa, tange D et C et b
      molle et habebis propositum.</p>
   <p>Et si uis quod D sit fa, tange semitonium qui est inter D et C, postea
      b quadrum et A.</p>
   <p>Si autem uis quod semitonus qui est inter D et C sit fa, tange C, b
      molle et semitonium qui est inter A et G, et sic habes omnes uoces totius organi que
      possunt
      esse Fa-mi-re-ut.</p>
   <p>Iste uoces stant in bona quinta: C-G, D-A. E-b, F-C, G-D, A-E, b molle
      - F, b - semitonium qui est inter F et G, et sic de alijs.</p>
   <p>Iste sunt bone seste [sic = sextae]: C-A, D-b, E semitonum qui est
      inter C et D, F et D, G-E, A - semitonum qui est inter F et G, b - semitonum qui est
      inter G
      et A.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>RUBRICE BREVES</p>
   <p>I</p>
   <p>Tempus perfectum</p>
   <p>a) Tempus perfectum recte divisum in duodecim (3 x 2 x 2 / 12).</p>
   <p>Tempus perfectam recte est illud in quo ponuntur duodecim semibreves
      que vocantur minime.</p>
   <p>Si autem velocius cantaretur, sic quod plures quam duodecim ponerentur,
      diceretur plus quam perfectum.</p>
   <p>Sex autem vocantur minores semibreves; tres vero maiores naturales; et
      sic una duarum duas partes habet temporis, que vocatur maior artificialis.</p>
   <p>Et talis modus cantandi Italicus est, potius quam Gallicus, ut hic
      patet:</p>
   <p>Exemplum 1.</p>
   <p>[Anonymous, Rubrice brevis, 128] </p>
   <p>[Anonymous, Rubrice brevis, 129,1]</p>
   <p>b) Item tempus divisum in novem (3 x 3 / 9).</p>
   <p>Item idem tempus in quantitate, ubi tres semibreves ponuntur pro
      tempore et vocantur maiores, ut supra dictum est; sed dividuntur in novem, et non
      in
      duodecim, que vocantur minime.</p>
   <p>Et talis modus cantandi Gallicus est, potius quam Italicus, ut hic
      patet:</p>
   <p>Exemplum 2.</p>
   <p>[Anonymous, Rubrice brevis, 129,2]</p>
   <p>c) Tempus perfectum minus divisum in sex (3 x 2 / 12).</p>
   <p>Tempus hoc perfectum est quantum ad divisionem, quia dividitur in tres
      partes et postea in sex et non ultra, propter suam velocitatem modi cantandi, sed
      quantum ad
      quantitatem est pro medietate temporis superioris perfecti divisi in duodecim; et
      dicitur
      tempus hoc minus perfectum.</p>
   <p>Si autem istud tempus cantaretur rarius, sic quod aliquando possint
      septem vel octo semibreves poni pro ipso, et non perficere duodecim, diceretur quod
      esset
      maius perfecto minori, sicut supra dictum est de plus quam perfecto, ut hic patet:</p>
   <p>Exemplum 3.</p>
   <p>[Anonymous, Rubrice brevis, 130]</p>
   <p>d) Tempus perfectum minimum divisum in tribus (3/9 ; 3/9).</p>
   <p>Tempus hoc perfectum est quantum ad divisionem, quia dividitur in tres
      et non ultra, propter suam velocitatem; sed quantum ad quantitatem sui est pro tertia
      parte
      temporis perfecti superius divisum in novem, et de ipso modo cantandi; et vocatur
      istud
      tempus perfectum minimum.</p>
   <p>Est autem istud tempus pro medictate imperfecti divisi</p>
   <p>in sex, qui dicitur senarius Gallicus, et de modo Gallico in
      quantitate.</p>
   <p>Si rarius cantatur hoc tempus, dicetur maius perfecto minimo tres autem
      semibreves huius temporis vocantur minime, si una duarum caudetur, duas partes habet
      ipsius
      temporis prelibati et vocatur minor, ut hic patet:</p>
   <p>Exemplum 4.</p>
   <p>[Anonymous, Rubrice brevis, 131] </p>
   <p>II</p>
   <p>Tempus imperfectum</p>
   <p>a) Tempus imperfectum recte modi Italici divisum (2 x 2 x 2 / 12).</p>
   <p>Hoc tempus dicitur imperfectum, quia dividitur in duas partes
      equales.</p>
   <p>Hoc tempus imperfectum deficit a perfecto superiori diviso in duodecim
      in tertia parte; octo autem semibreves vocantur minime; quattuor minores, et due maiores
      naturales, ut hic:</p>
   <p>Exemplum 5.</p>
   <p>[Anonymous, Rubrice brevis, 132]</p>
   <p>b) Tempus imperfectum minus (2 x 2 / 12).</p>
   <p>Tempus hoc imperfectum dicitur minus, quia dividitur in duas partes
      equales, post hec in quattuor; et propter suam velocitatem non possunt poni octo,
      sed bene
      partes ipsarum octo aliquando, et vocatur quadernarium, ut hic patet:</p>
   <p>Exemplum 6.</p>
   <p>[Anonymous, Rubrice brevis, 133]</p>
   <p>c) Tempus imperfectum modi Gallici (2 x 3 / 9).</p>
   <p>Hoc autem tempus dicitur imperfectum recte. Potest etiam velocius
      cantari, et tunc dicetur tempus imperfectum minus; et rarius, et dicetur
      maius imperfecto recto. Hoc autem tempus imperfectum deficit a perfecto superius diviso
      in
      novem in tertia parte.</p>
   <p>Dividitur autem istud primo in duas semibreves equales, quas dicimus
      maiores naturales; et ille due postea dividuntur in sex semibreves, que dicuntur minime,
      ut
      hic patet:</p>
   <p>Exemplum 7.</p>
   <p>[Anonymous, Rubrice brevis, 134]</p>
</div>
</main>

</body>
</html>

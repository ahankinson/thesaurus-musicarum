<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Gerlandi fragmenta de musica.</p>
   <p>Item de fistulis Gerlandus.</p>
   <p>Si fistulae aequalis grossitudinis fuerint, et maior minorem in sua
      longitudine bis habuerit, et insuper concavitatis eius diametrum, diapason consonantiam
      ad
      se invicem resonabunt. Item si fistula maior minoris longitudinem quater in se habeat,
      et
      insuper diametri inter mensuram contineat, bis diapason consonantiam resonabit. Item
      si
      fistula maior minorem totam, et insuper longitudinis eius tertiam partem, nec non
      et tertiam
      partem diametri, diatessaron consonantiam resonabit. Item si maior habuerit in se
      minorem
      totam, et insuper longitudinis eius medietatem, simul cum medietate diametri, quod
      in cavo
      est, diapente consonantiam resonabit. Item si fistula maior habeat in se minorem totam,
      et
      insuper longitudinis eius octavam partem, tonus erit. Item si fistula maior minorem
      in se
      habeat totam, et insuper longitudinis eius sextam decimam partem, semitonium erit.</p>
   <p>De Nolis idem.</p>
   <p>Si vis nolas facere, accipe pondus unum quodcumque vis, et hoc sit A.
      Deinde accipe A totam et eius octavam partem, et fac B. et habes tonum. Accipe B.
      et eias
      octavam partem, et fac C. accipe A. totam et eius tertiam partem, et fac D.
      et fit diatessaron constans duobus tonis et semitonio. Accipe totum D. et eius octavam
      partem, et totam a. et eius dimidium, et fac E. Accipe totum E. et eius octavam partem,
      et
      fac F. accipe totum F. et eius tertiam partem, et fac G. accipe totum G. et eius octavam
      partem et fac [sqb]. et habes diapason integrum, et diatessaron b. coniunctas cum
      diapente.
      Si autem vis imponere synemmenon, accipe totum G. et eius octavam partem, et eamdem
      octavam
      divide per medium, et medietatem iunge ad totum G. et habebis synemmenon, quod inter
      B. et
      [sqb]. ponere debes.</p>
   <p>De fistulis.</p>
   <p>Octavam partem diametri primae fistulae affige, et reliquum
      longitudinis in novem partes divide, quarum octo secundae concedis. Similiter octavam
      partem
      diametri secundae fistulae affige, et reliquum longitudinis in novem partire, quarum
      octo
      partes dabis tertiae: deinde ad primam revertens ei tertiam partem diametri affige,
      et
      subsequentem longitudinem in quatuor divide. Eodemque modo sicut cum prima invenisti
      quartam, ita per secundam invenies quintam, et per tertiam sextam, et per quartam
      septimam,
      apposita semper diametri tertia parte, et divisionem per quatuor. Postea ad tertiam
      revertens medietatem diametri ei affige, et quod superest longitudinis, in tres aequas
      divide, quarum duas partes octavae fistulae concede. Acutas vero per graves ita reperies.
      Cuilibet gravi fistulae totam diametri mensuram concede, et quod reliquum est longitudinis
      in duo partire, unum ex his fistulae concede. Eodem modo per acutam invenies
      superacutam.</p>
   <p>Ex eodem codice Vindobonensis</p>
   <p>Ad pectus purgandum et ad vocem clarificandam et tussim sedandam
      Apozima valens.</p>
   <p>Hysopi unciam i. origani unciam i. amygdalarum purgatarum unciam i.
      nepite unciam i. liquiritii unciam dimidiam; traganti unciam dimidiam. Haec omnia
      in bono
      vino usque ad tertiam coquantur, et potui dormitum eunti tribuantur, calidumque se
      bene
      teneat, ac a contrariis cibis se custodiat, videlicet a frixis et ab assis et aceto.</p>
   <p>Aliud apozima ad idem.</p>
   <p>Apozima ad idem. Recipit hoc hysopi manipulum, puleuma manipulum unum,
      origani manipulum unum, Cymini unciam, tres bisantiorum, dimidiam caricarum siccatarum,
      ficus numero novem. Has similiter coque in bono vino, quo usque duae partes consumantur,
      et
      calidum potui detur.</p>
   <p>Electuarium ad vocem clarificandam.</p>
   <p>Cincini, hysopi, calamantis (fortasse uncias) II. Cinamomi piretri
      (fortasse unciam i.) anae I. aequaliter mel, quod sufficit: dabitur mane et sero.
      Item ad
      idem ad vocem et ad tussim, recipit hoc. Piperis unciam I. aneti semiuncia, feniculi
      semiuncia, anadragmae V. apii seminis, origani, lauri bacae spicum datali mundi intus
      et
      foris, nepita ana aequaliter media costi piretri puley, anisi zinzib, cinami, liquiritii
      dragmae II. draganti uncias II. mel. quod suffici.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De plana musica breve compendium</p>
   <p>(Biblioth√®que nationale lat. 15128 ffo 124rob-127roa)</p>
   <p>Prologus</p>
   <p>I. De diffinitionibus musicae artis</p>
   <p>Capitulum 1 Quae sit musica et ejus quae sit utilitas</p>
   <p>Capitulum 2 Quis sit musicus</p>
   <p>Capitulum 3 Unde dicatur musica et quare magis gammae proponatur
      littera graeca quam latina et etiam de inventione artis musicae.</p>
   <p>II. De partibus gammatis</p>
   <p>Capitulum 1 Prologus</p>
   <p>Capitulum 2a De figuris et nominibus vocum</p>
   <p>Capitulum 2b De lineis et spatiis</p>
   <p>Capitulum 3 De proprietatibus</p>
   <p>Capitulum 4 De mutationibus</p>
   <p>III. De speciebus musicae</p>
   <p>Capitulum 1 Prologus</p>
   <p>Capitulum 2 De unisono</p>
   <p>Capitulum 3 De tono</p>
   <p>Capitulum 4a De natura semitonii</p>
   <p>Capitulum 4b De falsa musica</p>
   <p>Capitulum 5 De ditono</p>
   <p>Capitulum 6 De semiditono</p>
   <p>Capitulum 7 De tritono</p>
   <p>Capitulum 8 De diatessaron</p>
   <p>Capitulum 9 De diapente</p>
   <p>Capitulum 10 De tono cum diapente</p>
   <p>Capitulum 11 De semitono cum diapente</p>
   <p>Capitulum 12 De ditono cum diapente</p>
   <p>Capitulum 13 De semiditono cum diapente</p>
   <p>Capitulum 14 De diapason</p>
   <p>Capitulum 15 De speciebus in discantu</p>
   <p>De plana musica breve compendium</p>
   <p>Prologus</p>
   <p>[fo 124rob in marg.] Quoniam de plana musica sive de compositione
      gammatis breviter et sub brevi compendio tractare proponimus, ideo de plana musica
      debemus
      scire quid sit primo et principaliter, deinde quis sit musicus et unde dicatur musica,
      postea quid sit gamma et quare magis ei proponatur littera graeca quam latina, et
      quae et
      quot sint partes musicae sive gammatis, et ultimo quae et quot sint species ipsius,
      quibus
      omnis cantus contexitur et etiam ordinatur.</p>
   <p>I. De diffinitionibus musicae artis</p>
   <p>Quae sit musica et ejus quae sit utilitas</p>
   <p>Capitulum 1</p>
   <p>Musica est liberalis scientia perite cantandi copiam subministrans.
      Unde dicit Boetius "inter septem artes liberales obtinet musica principatum." Inter
      enim
      omnes liberales artes sive scientias ipsa est liberalior, jocundior, laetior, amabilior,
      curialior. Quare hoc esse probatur: nam reddit hominem liberalem, jocundum, curialem,
      laetum
      et amabilem; movet enim affectus, provocat sensus in diversum habitum.</p>
   <p>Vel sic describitur: musica est discretio modulationis, canendi
      scientia et facilis ad perfectionem canendi via pluriumque dissimilium vocum proportionalis
      consonantia, et scientia de numero relato ad sonos.</p>
   <p>Quis sit musicus</p>
   <p>Capitulum 2</p>
   <p>[fo 124voa in marg.] Musicus est ille qui ratione propensa canendi
      scientiam manifestat, unde philosophus:</p>
   <p>"Musicorum | et cantorum | magna est distantia:</p>
   <p>Isti dicunt, | illi sciunt | quae componit musica;</p>
   <p>Nam qui canit | quod non sapit | appellatur bestia."</p>
   <p>unde versificator:</p>
   <p>"Bestia non cantor qui non canit arte sed usu,</p>
   <p>Non vox cantorem facit, artis sed documentum."</p>
   <p>Unde dicatur musica et quare magis gammae proponatur littera graeca
      quam latina et etiam de inventione artis musicae</p>
   <p>Capitulum 3</p>
   <p>Musica dicitur a Musis, quae secundum fabulas dicuntur filiae Jovis.
      Vel musica dicitur a moys quod est aqua et ycos quod est scientia, quia juxta aquam
      fuit
      inventa musica. Gammaut est compositio figurarum cum vocibus. Praeterea quia G graeca,
      quae
      talis est, id est [Gamma], proponitur ipsi et litterae latinae subsequuntur, per haec
      videtur quod a Graecis inventa fuit musica, a Latinis vero consummata. Moyses dicit
      inventorem musicae fuisse Tubal qui fuit de stirpe Cayn ante diluvium. Graeci vero
      dicunt
      hujus artis primordia invenisse Pythagoram.</p>
   <p>II. De partibus gammatis</p>
   <p>Prologus</p>
   <p>Capitulum 1</p>
   <p>Sciendum est quod tres sunt partes musicae sive gammatis, quarum prima
      est de figuris et nominibus vocum et etiam de lineis et spatiis, secunda de proprietatibus,
      tertia et ultima de mutationibus.</p>
   <p>De figuris et nominibus vocum</p>
   <p>Capitulum 2a</p>
   <p>In parte prima sciendum est quod viginti sunt signa sive claves in
      numero cum b molli. Quarum octo praecedentes dicuntur graves et scribuntur sic: [Gamma]
      id
      est G,A,B,C,D,E,F,G. Sequentes acutae dicuntur et scribuntur sic: a,b,c,d,e,f,g. [fo
      124vob
      in marg.] Reliquae vero, scilicet quinque ultimae, superacutae dicuntur, et scribuntur
      sic:
      a,b,c,d,e.</p>
   <p>Octo praecedentes claves dicuntur graves eo quod videntur aggravare
      hominem per cantum inferiorem, vel quia omnis cantus qui in eisdem versatur gravi
      sono
      profertur.</p>
   <p>Septem sequentes dicuntur acutae eo quod omnis cantus qui in eisdem
      versatur acuitur.</p>
   <p>Quinque ultimae dicuntur superacutae eo quod voce superacuta et subtili
      enuntiantur vel quia acutiorem sonum reddunt acutis et excellunt omnibus praedictis.</p>
   <p>Item sunt septem litterae latinae quibus omnes voces exprimuntur quae
      etiam signa sive claves vocantur, quia sicut per clavem reseratur sera, ita per has
      septem
      litteras reseratur musica melodia. Et sicut clavis in sera revolvitur, ita totius
      musicae
      cantus in istis septem litteris replicatur, quibus tamen Gamma, id est G graeca littera
      proponitur, ut A, prima littera nostra, a [Gamma] intrinsecus tonum habeat et G graeca
      ad G
      latinam diapason introducat, et sic distinguitur in tria alphabeta supina quae continentur
      in manu inferius.</p>
   <p>Notandum est quod per has septem litteras supradictas sex voces
      tantummodo designantur, scilicet ut,re,mi,fa,sol,la, quibus tota musica conformatur,
      unde
      versus:</p>
   <p>"Hiis sex formantur sex motus et variantur:</p>
   <p>Ut re mi -- sol la cantemus voce plena,</p>
   <p>Dantque semi mi fa, sed fit plenus tonus infra."</p>
   <p>[fo 125ro in marg.] Item notandum est quod istae sex voces cursum suum
      perficiunt septies, sicut patet in figura quae claustrum musicae nuncupatur:</p>
   <p>[MD43:43; text: [Gamma], A, [sqb], C, D, E, F, G, B[sqb], aa,
      bb[sqb][sqb], cc, dd, ee, vt, re, mi, fa vt, sol re, la mi, sol re vt, la mi re, fa
      mi, sol
      fa vt, la sol re, sol fa, la sol, la, [sqb] durum, b molle, N, natura] </p>
   <p>De lineis et spatiis</p>
   <p>Capitulum 2b</p>
   <p>Dicto de figuris et nominibus vocum, nunc dicendum est de lineis et
      spatiis. Unde linea et spatium nihil aliud est quam paritas et imparitas. Unde quod
      est in
      linea dicitur imparitas et illud quod est in spatio dicitur paritas. [fo 125rob in
      marg.]
      Unde quodlibet signum quod secundo situatur loco est in spatio. Unde sequitur per
      numerum
      naturalem quod si primum sit in linea, reliquum erit in spatio et e converso, et insuper
      omne quartum oppositum est et octavum. Sed in septimo loco sumitur simile signum primo.
      Ergo
      si primum sit in linea, reliquum erit in spatio et e converso, et hoc secundum quadraturam
      vel ipsius manus juncturas rectas quarta regula et prima tenent, et haec sufficiant.</p>
   <p>De proprietatibus</p>
   <p>Capitulum 3</p>
   <p>Ad majorem vocum expressionem perutilis est proprietatum cognitio. Unde
      proprietas, ut hic sumitur, nihil aliud est quam differentia, et sunt tres differentiarum
      species, scilicet [sqb] durum, b molle et natura. B durum dicitur esse tonus ante
      B
      quadratum, b molle dicitur esse semitonium ante b rotundum, natura dicitur esse cantus
      sumptus sine aliquo b, id est sine aliqua differentia, et hoc proprie, eo quod omnis
      cantus
      naturalis in ejus confinio principium habet et finem.</p>
   <p>Et notandum est quod b molle non est de origine aliarum clavium.</p>
   <p>Omne ut in C cantatur per naturam, et sequentes voces sunt sibi
      pertinentes; omne ut in F cantatur per b molle et caetera; omne ut in G cantatur per
      [sqb]
      quadratum et caetera. Unde versus:</p>
   <p>"C naturam dat, F b molle tibi signat,</p>
   <p>G quoque [sqb] durum tu semper quis reperire."</p>
   <p>De mutationibus</p>
   <p>Capitulum 4</p>
   <p>Mutatio nihil aliud est, prout hic sumitur, quam dimissio unius vocis
      propter aliam sub eodem signo, id est eodem sono. Vel sic: mutatio est duarum vocum
      diversarum prolatio sub eodem signo et eodem sono.</p>
   <p>Unde sequitur quod ubicumque est mutatio, oportet quod ibi sint ad
      minus duae voces. Et quia in Gamma ut nec in A re nec in B mi nec in ee la non est
      nisi
      unica vox, ideo non est ibi mutatio. [fo 125voa in marg.] Praeterea licet in b fa
      mi sint
      duae voces diversae, tamen non est ibi mutatio, quia hoc esset contra diffinitionem
      mutationis: nam ibi sunt diversa signa, scilicet b molle et [sqb] quadratum, et sic
      clavis
      rotunda nec usu nec natura potest reserare seram, sed contraria dicuntur sicut album
      et
      nigrum ista. Istae duae voces fa et mi se invicem compati non possunt quia b fa est
      ab
      ordinatione b mollis, et [sqb] mi ab ordinatione [sqb] quadrati. Nam si illae duae
      voces
      essent sub uno et eodem signo, diceretur b fa mi, sed non dicitur, ideo non est ibi
      mutatio,
      quia istae duae voces non sunt in eodem sono, sed ibi habet semitonium majus. Non
      autem
      alibi invenitur, ideo et caetera.</p>
   <p>Sciendum quod ubicumque sunt duae voces, ibi sunt duae mutationes, una
      ascendendo et alia descendendo, exceptis excipiendis, ut dictum est, primo in C fa
      ut,
      dicendo fa ut, ut fa.</p>
   <p>Et ubicumque sunt tres voces, ibi sunt sex mutationes, ut patet in G
      sol re ut et in aliis similibus, quia prima vox mutatur in secundam et e converso,
      et
      secunda mutatur in ultimam et e converso, et in primam ultima et e converso.</p>
   <p>Et sic patet per rationem istam quod ubicumque sunt duae voces, ibi
      sunt duae mutationes, et ubi sunt tres voces, ibi sunt sex mutationes. Et ab hoc sequitur
      quod duae voces non duplicantur per quatuor sicut tres per sex.</p>
   <p>Unde regula est quod omnis mutatio desinens in ut re mi dicitur
      ascendens, [fo 125vob in marg.] et omnis mutatio desinens in fa sol la dicitur descendens,
      unde versus:</p>
   <p>"Ut re mi scandunt, descendunt fa quoque sol la"</p>
   <p>Causa mutationis dupliciter sumitur, scilicet causa ascensionis et
      causa descensionis, ut patet in F fa ut, quoniam si in illo sumeret aliquis fa, posset
      ascendere usque ad tertiam vocem. Qui si vellet sumere quartam vocem, necesse
      esset sumere ut improprie, ex quo esset mutatio de fa in ut. Et similiter descendendo
      suo
      modo, scilicet ut fa, et in hoc fit compositio gammatis.</p>
   <p>Et hoc in sequenti figura plenius patebit sive in manu.</p>
   <p>Sciendum est igitur quod omnis mutatio efficitur aut ratione vocis aut
      ratione signi aut ratione utriusque, scilicet vocis et signi. Ratione vocis efficitur
      mutatio quando per cantum inceptum vox non potest attingere -- sive descendendo sive
      ascendendo -- ad cantum determinatum, et tunc dimittenda est illa superior, et assumenda
      est
      illa inferior et e converso; ratione signi efficitur mutatio quando signum superveniens
      mutat cantum; ratione utriusque per exemplum praedictorum ut patet in sequenti figura.</p>
   <p>[MD43:46; text: per [sqb] quadratum, natura, tonus, semitonium, non est
      mutacio, b molle, [sqb] durum, B molle, [Gamma] vt, A re, [sqb] mi, C fa ut, D sol
      re, E la
      mi, F fa vt, G sol re vt, A la mi re, B fa [sqb] mi, C sol fa vt, D la sol re, bb
      fa
      [sqb][sqb] mi, cc sol fa, dd la sol, ee la] </p>
   <p>III. De speciebus musicae</p>
   <p>Prologus</p>
   <p>Capitulum 1</p>
   <p>[fo 126roa in marg.] Sunt autem duodecim species musicae quibus omnis
      cantus contexitur et ordinatur, scilicet unisonus, tonus, semitonus, ditonus, semiditonus,
      dyatessaron, diapente, tonus cum dyapente, semitonus cum diapente, ditonus cum diapente,
      semiditonus cum dyapente et ultima dyapason.</p>
   <p>Praeterea sunt nonnulli qui tritonum inter dictas species emittunt. Ad
      quarum cognitionem discernendum et multorum etiam errorem destruendum eas iterum cum
      probatione et operatione reformamus.</p>
   <p>(Omnino desunt exempla in manuscripto)</p>
   <p>De unisono</p>
   <p>Capitulum 2</p>
   <p>Sciendum est quod unisonus est sonus qui unam et eandem vocem sine
      alterius progressione frequentius manifestat, ut hic patet inferius. Et dicitur unisonus
      quasi unius vocis sonus, et potest poni in qualibet clave.</p>
   <p>De tono</p>
   <p>Capitulum 3</p>
   <p>Tonus est progressio duarum vocum propinquarum a linea in spatio et e
      converso praeterquam in semitonio ut patet hic. Dicitur autem tonus a tono, -nas eo
      quod
      perfecte et discrete discernit et praetendit distantiam inter duas voces.</p>
   <p>De natura semitonii</p>
   <p>Capitulum 4a</p>
   <p>Duplex est semitonus sive semitonium, scilicet semitonium minus et
      semitonium majus. Semitonium minus est imperfectum duarum vocum spatium ut si fit
      ascensus
      de mi ad fa de b fa [sqb] mi, ut patet per exemplum. Semitonium majus est spatium
      sive
      differentia quae est inter re mi et re fa de F fa ut, ut patet hic.</p>
   <p>Dicitur autem semitonium a semis graece quod est dimidium latine, vel
      dicitur a semus, -ma, -mum quod est imperfectus, imperfecta, imperfectum, et tonus,
      quasi
      imperfectus tonus. Nunquam autem fit de semitono majori semitonus minor et de semitono
      minori semitonus major nisi de mi ad fa et e converso. [fo 126rob in marg.] Tamen
      aliquando
      fit alibi per falsam musicam.</p>
   <p>De falsa musica</p>
   <p>Capitulum 4b</p>
   <p>Nunc autem quaeritur quae sit necessitas in musica regulari de falsa
      musica sive de falsa mutatione, cum nullum regulare debeat accipere falsum sed potius
      verum.</p>
   <p>Ad hoc dicendum est quod mutatio falsa sive falsa musica non est
      inutilis sed necessaria propter consonantiam bonam inveniendam, malam vero evitandam.
      Nam si
      velimus habere diapente, quae est media concordantia, de necessitate oportet quod
      nos
      habeamus tres tonos cum semitono ita quod si aliqua figura sit in b fa [sqb] mi sub
      [sqb]
      quadrato, et alia sit in f fa ut acuto per naturam, tunc non est ibi consonantia sed
      dissonantia cum semitono pessima. Verumtamen potest fieri consonantia, sed per falsam
      musicam: "per falsam musicam" appellamus fieri quando nos facimus de semitono tonum
      et e
      converso; non tamen est falsa, sed inusitata.</p>
   <p>Hoc autem cognoscitur per signum [sqb] quadrati vel b rotundi in loco
      inusitato locatum, ita quod dicamus mi durum in f fa ut acuto cum signo [sqb] quadrati
      vel
      si b rotundum ponimus in b fa [sqb] mi vel in similibus, ita quod sit proportione
      toni: tunc
      erit dyapente consonantia.</p>
   <p>Et ideo falsa musica est necessaria quandoque, ut omnis consonantia seu
      melodia in quolibet signo perficiatur.</p>
   <p>De ditono</p>
   <p>Capitulum 5</p>
   <p>Ditonus est spatium inter duas voces continens duos tonos ut patet
      hic.</p>
   <p>De semiditono</p>
   <p>Capitulum 6</p>
   <p>[fo 126voa in marg.] Semiditonus est spatium in se continens tonum cum
      semitono minori vel e converso, et fit duobus modis, ascendendo et descendendo, ut
      hic.</p>
   <p>Et dicitur semiditonus a semis, quod est dimidium, et tonus, quasi
      dimidium et tonus. Et melius ...</p>
   <p>De tritono</p>
   <p>Capitulum 7</p>
   <p>Tritonus est spatium continens in se tres tonos. Et dicitur a tris quod
      est tres et tonus quasi continens tres tonos ut hic.</p>
   <p>De dyatessaron</p>
   <p>Capitulum 8</p>
   <p>Dyatessaron est spatium inter duas voces in se continens duos tonos cum
      semitono et fit duobus modis, scilicet ascendendo vel descendendo ut hic patet exemplum.
      Et
      dicitur diatessaron a dyas quod est de et tetras quod est quatuor, quasi de quatuor
      vocibus
      constituta.</p>
   <p>A qualibet voce usque ad quartam fit diatessaron praeter ab F gravi ad [sqb]
      acutum quadratum, et a b rotundo in e acutum. Verumtamen potest fieri ibidem per falsam
      musicam supradictam.</p>
   <p>De diapente</p>
   <p>Capitulum 9</p>
   <p>Dyapente est spatium in se continens tres tonos et semitonum
      intermixtum, et fit duobus modis, ascendendo et descendendo ut patet hic. Et dicitur
      dyapente a dya quod est de et penta quod est quinque, quasi de quinque vocibus species
      constituta. A qualibet enim voce usque ad quintam fit dyapente nisi a B gravi ad F
      grave seu
      ab E gravi ad b acutum molle, vel a [sqb] acuto quadrato ad f acutum. [fo 126vob in
      marg.]
      Tamen ibi potest fieri per falsam musicam supradictam.</p>
   <p>De tono cum diapente</p>
   <p>Capitulum 10</p>
   <p>Tonus cum diapente transcendit inter duas voces per spatium quatuor
      tonorum cum semitono intermixto ut patet hic.</p>
   <p>De semitonio cum diapente</p>
   <p>Capitulum 11</p>
   <p>Semitonium cum dyapente transcendit inter duas voces per spatium trium
      tonorum cum duobus semitonis per medium intermixtis, sicut a B gravi ad G acutum ut
      hic.
      Notandum quod tonus cum dyapente et semitonus cum dyapente sunt in cantu rarissimi.</p>
   <p>De ditono cum diapente</p>
   <p>Capitulum 12</p>
   <p>Ditonus cum dyapente transcendit inter duas voces per spatium quinque
      tonorum cum semitono intermixto ut patet hic.</p>
   <p>De semiditono cum diapente</p>
   <p>Capitulum 13</p>
   <p>Semiditonus cum dyapente transcendit inter duas voces per spatium
      quatuor tonorum cum duobus semitonis ut hic.</p>
   <p>De diapason</p>
   <p>Capitulum 14</p>
   <p>Dyapason est quaedam consonantia quae inter duos unisonos a qualibet
      littera usque ad consimilem elevatur et deponitur ut hic.</p>
   <p>Dyapason dicitur a dya quod est duo et pan quod est totum et son quod
      est vox eo quod continet omnes concordantias supradictas. Fit autem dyapason in proportione
      dupla ad sonos.</p>
   <p>De speciebus in discantu</p>
   <p>Capitulum 15</p>
   <p>Sciendum est quod unisonus, ditonus, semiditonus, diatessaron,
      dyapente, dyapason sunt magis necessariae quam aliae species. Nam omnis discantus
      se habet
      cum tenore suo in aliqua istarum concordantiarum.</p>
   <p>Item notandum est quod unisonus et dyapason sunt concordantiae
      perfectae; [fo 127roa in marg.] ditonus et semiditonus sunt imperfectae; dyatessaron
      et
      dyapente mediae, scilicet nec perfectae nec imperfectae.</p>
   <p>Explicit ars cantus plani.</p>
</div>
</main>

</body>
</html>

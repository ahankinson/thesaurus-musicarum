<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>[Prosateil:] Significatum organi aliud naturale aliud remotum a natura.
      Naturale est illud cui uicissim duo immediata contingit eidem esse et non esse sub
      organo
      uidelicet diapente et [f. 54vb in marg.] diatessaron ueluti homini cui uicissim contingit
      eidem esse et non esse duo immediata sub animali uidelicet sanum et egrum. Remotum
      a natura
      est cui nullum alterum contingit esse utpote instar ueri animalis et mortui hominis
      quibus
      non contingit esse neque sanum et egrum sub animali . quapropter tale organum non
      est
      organum. oppositio autem est in adiecto. Nam quotiens cum aliquid non subponitur alicui
      duorum immediatorum nec illi subponitur cui sunt immediata. sed tale organum nulli
      subponitur. ergo non est nisi per simile quemadmodum instar ueri animalis non est
      homo.
      uidelicet pictura et cadauer.</p>
   <p>[Versteil:] (1) cum autem diatessaron et diapente organizemus (2)
      succincte et egregie curramus (3) donec ad copulam cum dulcedine perueniamus. (4)
      et eorum
      diligentiam confestim uideamus (5) prestolatim collocando iungamus. (6) nam tante
      affinitas
      sunt tantoque amicitie (7) ut una conducit alteram curiosa beniuolentia sua et cetera...</p>
   <p>[Prosateil:] | Item dyaphonia uocum disiunctio sonat quam nos organum
      uocamus. cum disiuncte ab inuicem et concorditer dissonant et dissonanter concordant.
      qua
      quidam organizatores [f. 55ra in marg.] ita utuntur ut canenti semper quarta corda
      succedat.
      ut .A. ad .D. vbi si sic organum per acutum .a. duplices resonabit .A. ad .D. diatessaron
      ad
      acutum .a. diapason. D. ad utrumque .A. et .a. diatessaron et diapente. Item sciendum
      quod
      organales uoces affinitatem habent cum precedentibus. et quia hee tres uoces siue
      species
      affinitates habentes tanta se ad organi societatem permiscent quemadmodum uoces siue
      similitudines uocum fecisse monstrate sunt. ...</p>
   <p>Prima uox organi aut manet coniuncta cum precedente per diapason uel
      in eodem. aut disiuncta per diapente et diatessaron. Medie uero uoces dyapente uel
      diatessaron discurrunt. cum autem cantus prestolatur organum copulatio fit quolibet
      modo. et
      ita cum quatuor uoces sint tantum subsequentes una organalis dicitur. nam prima quandoque
      iungitur. tercia intuens prestolantem ut habilem copulam tribuat quarte uoci cum qualibet
      consonantia. ...</p>
</div>
</main>

</body>
</html>

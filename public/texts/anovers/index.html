<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Indicis a summo capiens exordia primus,</p>
   <p>In minimi primo flexu postrema reponit,</p>
   <p>Quae sedes stat principium finisque secundi.</p>
   <p>Tertius a summo rursum capit indicis ortum,</p>
   <p>In summo finem distinguens auricularis,</p>
   <p>Hic caput et finis quarti dinoscitur esse.</p>
   <p>Indicis in medio quintus sumit caput artu,</p>
   <p>Et medici finem modulaminis aptat in ungue,</p>
   <p>Qui locus exortum sexti finemque tuetur.</p>
   <p>Indicis hinc radix septeni perficit ortum,</p>
   <p>Summus apex medii cuius postrema resumit,</p>
   <p>Octavus hac sede caput finemque reponit.</p>
</div>
</main>

</body>
</html>

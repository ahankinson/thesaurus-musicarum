<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De tono quid sit Tractatus secondus Capitulum primum.</p>
   <p>[nota. in marg.] AD huius euidentiam est sciendum quod
      secundum Remigium. Tonus et sonus idem est. sed diastema hoc est distantia inter eos
      est
      quia sonus in una corda summitur quod tonus non minus uero quam in duabus summi potest.
      Propter quod dicit. henchirido Ubaldi quod tonus est legiptimum spatium a sono in
      sonum.</p>
   <p>Vnde dicatur tonus. Capitulum Secundum.</p>
   <p>TOnus dicitur a tono id est a sonando Vt ait Guido. Nam debet
      fieri sonus rotundus et integer a sono in sonum siue fiat per ascensum siue per descensum
      Boetius omnis tonus coniunctionibus et quantitate duorum ptogorum hoc est duorum sonorum
      semper consistit</p>
   <p>De nominibus toni. Capitulum tertium.</p>
   <p>[nota. in marg.] AVctores musice nuncupauerunt tonum.
      Epodogum. Diastema. Emellis. Collon. et sexquioctauum.</p>
   <p>Epodogus dicitur ab epi quod est supra et dogus octo
      arismetica [aresmetica ante corr.] ratione. eo quod nouenarius numerus est supra octonarium.
      in quibus numeris tonus extat. Diastema in musica. tonus est. Nam diastema grece Latine
      interspatium uel interualum duorum ptogorum dicitur. Emellis sonus est secundum Boetium.
      Tonus in musica [[est]] id est aptus melos in una intensione Colon gramatica ratione
      tonus
      est. Nam colon grece. et latine membrum. est namque tonus membrum omnium symphoniarum.
      Sexquioctauus in numeris tonus est. Nam sexqui grece latine totum. et octaua pars.
      et hij
      numeri sunt nouem comparati ad octo. habet namque nouenarius numerus totum octonarium
      et
      eius octauam partem. Igitur sic dicamus. Tonus in arismetica epodogus dicitur. Colon
      in
      gramatica. Sexquioctauus in numeris. Dyastema. et Emelis in musica.</p>
   <p>In quibus numeris constituatur tonus. Capitulum quartum.</p>
   <p>SCiendum est quod secundum omnes auctores musice. tonus siue
      natura eius dicitur consistere in proportione nouenarij numeri ad octonarium. Qua
      ratione
      autem [finis. in marg.] hoc sit nondum inuenitur fuisse ab auctoribus
      demonstratum. Hoc autem demonstrare intendimus. circa quod hoc ordine procedemus.</p>
   <p>Primo enim ostendemus qua ratione tonus consistat in
      nouenario numero. et non in maiori vuel minori numero</p>
   <p>Secundo per hec ostendemus quomodo se habeat ad octonarium
      numerum.</p>
   <p>Tertio ex his concludetur. quod natura toni consistit in
      proportione numeri nouenarij ad octonarium. et non in aliorum proportione numerorum.</p>
   <p>Primum dicti Capituli</p>
   <p>QVantum ad primum sciendum est quod secundum omnes phylosofos
      et doctores in istis materialibus. numeris cantus diuiditur ex diuisione continui.
      et in tot
      partes quot potest diuidi continuum. et eo modo quo potest diuidi tot possunt esse
      numeri.
      et eodem modo etiam augumetari. propter quod ipsi dicunt quod quia continuum est diuisibile
      in infinitum. ideo numerus est augumentabilis in infinitum. Nunc autem sic est quod
      continuum ultimiori diuisione in qua possit diuidi si omnem demonstrationem comprehendere
      uolumus ita ut non reducatur. est ipsius diuisio in tres partes. Nam si diuideremus
      primo
      ipsum in quatuor. esset ipsum diuidere in bis duas. Si in quinque. in tres et duas.
      Si in
      sex. in bis tres. et cetera. et sic tales diuisiones non essent prime sed ad alias
      reducerentur. Si autem ipsum continuum diuideremus in duas. illa non esset ipsius
      prima
      maior diuisio cum plus contineat ipsius diuisio in tres. Sic ergo patet quod continuum
      primo
      et de se primaria diuisione maiori diuisibile est in tres partes. et si diuisione
      qua
      diuisum est totum de qualibet trium partium faciemus tres. sic habebimus nouem. Et
      si illas
      nouem inter tres diuideremus. pro quibuslibet tribus faciemus nouem. et sic multiplicando
      diuisiones si uolumus per tres diuidere ut supra. semper de tribus faciemus nouem.
      et sic de
      nouem in nouem per talem diuisionem partium esset processus usque in infinitum. vt
      in
      presenti patet talem figura.</p>
   <p>PAtet ergo ex dictis quod ultra nouenarium numerum per
      diuisionem continui procedendo et partium ipsius per maiorem et primariam diuisionem.
      semper
      de nouenario in nouenarium procedimus. et ista nouenaria ita se habent ad inuicem
      quod
      primus nouenarius plus continet de ipso continuo quam secundus. quia consurgit ex
      primis
      partibus eius. Secundus uero minus continet quam primus. quia consurgit ex partibus
      partium.
      Et sic deinceps. Habemus ergo ex dictis quod cum sumus ad nouenariam divuisionem</p>
</div>
</main>

</body>
</html>

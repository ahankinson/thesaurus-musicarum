<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Isti versus sunt scripti in scrinio corporis sancti Remigii in linea
      superiori, per circuitum,</p>
   <p>Qui prius est sanctus mundo quam matre creatus,</p>
   <p>Et magnus dictus coelitus ore Dei,</p>
   <p>Bis denos binosque gerens feliciter annos</p>
   <p>Sorte Dei sumpsit pontificale decus.</p>
   <p>Sexaginta simul bis septem manserat annis</p>
   <p>Istius urbis honor praesul et orbis amor,</p>
   <p>Vitam defunctis, reddens quoque lumina caecis</p>
   <p>Egerat et vivens plurima mira satis;</p>
   <p>Nam domuit fera corda animo pius, ore profusus,</p>
   <p>Sicambrae gentis regia sceptra sacrans.</p>
   <p>Nonaginta quidem sex cum compleverit annos</p>
   <p>Splendida lux nostras deseruit tenebras,</p>
   <p>Idus tum plenas cum janus mensis haberet,</p>
   <p>Emeritus miles praemia digna capit.</p>
   <p>Isti sequentes versus sunt descripti in scrinio corporis sancti Remigii
      in linea inferiori per circuitum:</p>
   <p>Hic famulus Hincmar Domini sacra membra locavit</p>
   <p>Dulcis Remigii ductus amore pio.</p>
   <p>Iisdem Hincmarus primus hac sede sacerdos</p>
   <p>Post triginta loco considit et numero,</p>
   <p>Qui sextus decimus sub hac radiante lucerna,</p>
   <p>Remigio Remis munia cara dedit.</p>
   <p>Annis septenis quinis ac mensibus egit,</p>
   <p>Pastoris curam haec recolenda patrans.</p>
   <p>Octingenteno quinquagenoque secundo</p>
   <p>Quod Deus est anno virgine natus homo,</p>
   <p>Tertius et Karolus regni componeret actus,</p>
   <p>Octuber primam cum daret atque diem,</p>
   <p>Ac ter centenos octavus tandeget annus,</p>
   <p>Hic justus Domini quo petit astra poli.</p>
   <p>Trecentum fuerant tres et deni quater anni</p>
   <p>Quo vita Francos gurgite lavit ovans.</p>
   <p>Ipsius his precibus coelesti in sede locetur.</p>
   <p>Quem terris coluit verus amator. Amen.</p>
   <p>[De La Fage, 475; text: Hic famulus Hincmar Domini sacra membra locavit
      Dulcis Remigii ductus amore pio.] </p>
</div>
</main>

</body>
</html>

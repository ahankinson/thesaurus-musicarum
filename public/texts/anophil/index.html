<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Musica est motus vocum rationabilium in arsim item thesim, idest inclinationem
      vel depressionem, vel musica est scientia veraciter canendi et facilis via canendi
      per
      scientiam. Et dicitur a "moys" graece, quod est "aqua" latine et "ycos" scientia,
      quiasi
      scientia iuxta aquas inventa. Nam Pyhthagoras philosophus, ut Boethius testatur, cum
      iter
      ageret per quamdam fabricam, audivit sonum quintorum malleorum, de quibus unum abiciens
      reliquos depinxit et quator consonatias, ex quibus tunc tota musica [con]sistit inventa.
      Causa igitur efficiens musicae traditur Pythagoras philosophus. Sed causa materialis
      sive
      subiectum est vox in prolatione ad vocum proportionem sub mensura debitae quantitatis.</p>
   <p>Secundo notandum, quod quatuor sunt partes seu capitula musicae. Prima
      pars determinat de litteris et eius proprietatibus, secunda de mutatione seu vocum
      proportione, tertia de modis seu formis, quarta de tonis.</p>
   <p>Tertio notandum, quod principium seu fundamentum musicae scieniiae sunt septem
      litterae, ex quibus tota musica comprehenditur, videlicet a b c d e f g. Omnis namque
      proportio vocum et consonantiarum per eas fit tamquam per fundamentum, quia sicut
      grammaticus prius litteras ostendit tamquam elementa ad sillabarum et dictionum
      compositionem, ita verus musicus prius litteras ponit, per quas demum omnes voces
      et
      consonatias plene et sufficienter demonstret et caetera.</p>
   <p>208 r</p>
   <p>[KMJ50:28; text: GRAVES, FINALES, ACUTAE, SUPERACUTAE, Excellentes,
      Litterae, primus b duralis, primus naturalis, primus b mollis, molis, Secundus b duralis,
      secundus naturalis, secundus b mollis, testius, tertius b duralis, [sqb], [rob], [Gamma],
      F,
      [Gamma] ut, a re, b mi, c fa ut, d sol re, e la mi, f fa ut, g sol re ut, a la mi
      re, b fa b
      mi, c sol fa ut, d la sol re, ee la mi, ff fa ut, gg sol re ut, aa la mi re, bb fa
      b mi, cc
      sol fa, dd la sol, e la] </p>
   <p>208 v</p>
   <p>Quarto notandum, quod litterarum musicalium quaedam duplicantur, quaedam
      triplicantur. Triplicantur namque a et b quadratum, c, d et g. G enim ter ponitur,
      nam primo
      G graecum, cuius figura talis est [Gamma], quod dicitur gamma per duo m, secundum
      g in
      gravibus, tertium vero in acutis, similiter primum a grave, secundum acutum, tertium
      superacutum, et sic eodom modo de b quadrato ac [c] ad d. Reliquae tres duplicantur,
      scilicet e, f, et b rotundum. Nam primum e grave ponitur et secundum acutum et sic
      de aliis
      duobus, scilicet f et b rotundo, quod acutum invenitur et superacutum. Et caetera
      tamen tres
      duplicantur. Et sunt trinae quinae, sed sunt trinae nisi binae.</p>
   <p>Ordo autem litterarum talis est. Primo enim ponitur [Gamma] graecum,
      quod gamma vocatur, et in ea prima vox ut, deinde septem litterae principales cum
      suis
      vocibus, quae graves vocantur. Postea aliae septem cum suis vocibus, quae acutae vocantur,
      scilicet a la mi re, quae erit in ordine nona, et b rotundum cum sua voce fa, quae
      erit
      decima, demum b quadratum cum sua voce mi, quae erit undecima, et postea sequentes
      quinque,
      scilicet c sol fa ut, d la sol re, ee la mi, ff fa ut et gg sol re ut, quae erit sedecima.
      Deinde quinque litterae superacutae, videlicet aa in septem, bb fa rotundum in octo,
      [rob]
      mi quadratum im novem et ce secundo, ultimo dd secundo.</p>
   <p>Ex quibus dictis patet primo, quod [Gamma] graecum nun numeratur in
      ordinem litterarum, quia littera graeca est et solum licentiative admititur</p>
   <p>209 r</p>
   <p>a musicis, propter nimium descensum secundi toni. Secundo patet, quod
      primae septem litterae post gamma dicuntur graves, scilicet a re, [rob] mi, c fa ut,
      d sol
      re, e la mi, f fa ut et g sol re ut. Et quibus ultimae quatuor, scilicet d e f g,
      finales
      propriae appellantur, ideo, quia omnis cantus secundum rectam rationem tonorum compositus
      in
      eis finitur, primus namque tonus et secundus in d, tertius et quartus in e, quintus
      et
      sextus in f, septimus et octavus in g. Et primus et alter d tenet, e tertius quoque
      quartus,
      f quintus [et] sextus, g septimus atque supremus.</p>
   <p>Tertio patet, quod b fa et [rob] mi acutum similiter et bb fa et [rob]
      mi superacutum non sunt una clavis, sed duae, quamvis ponantur in eodem spatio aut
      linea.
      Quarto notandum quod musici moderni melius et magis particularius litteras musicales
      distinguunt antiquiis. Dicunt enim primas quatuor litteras esse graves ideo, quia
      voces eis
      assignatae gravi et sono depresso proferantur. Sequentes autem quatuor, videlicet
      d e f g,
      finales ideo, quia omnis cantus secundum rectam rationem tonorum compositus in eis
      semper
      finitur. Tertias autem quatuor, scilicet a b c d, acutas, quia sono proferuntur acuto.
      Quartas quatuor, videlicet ee ff gg aa, superacutas aut duplicatas primo ideo, quia
      magis
      pleniore voce cantantur quam acutae, secundo, quia super litteras acutas locuntur
      vel quia
      litterae in eis duplicantur. Ultimas quatuor excellentes primo ideo, quia earum voces
      tantum
      excedant humanas voces, ut iam non cantus per eas, sed magis clamor proferatur, secundo
      ideo, quia nullus cantus cuiuscumque toni de ratione ad eas ascendit.</p>
   <p>Quinto notandum, quod septem sunt litterae tamen unam vocem habentes,
      quae carent</p>
   <p>209 v</p>
   <p>mutatione, primo ideo, quia sola vox in se ipsam mutari non potest nec
      habet aliam, in qua posset mutari. Mutare enim est unam vocem pro alia eiusdem soni
      ex
      necessitate locare. Unde [secundo] patet, quod ad omnem mutationem requiritur, primo,
      ut in
      eadem littera sint plures quam una, secundo, ut sind eiusdem soni, tertio, ut necessitas
      mutationem exigat. Item octo sunt litterae habentes duas voces, similiter et duas
      mutationes, primam ascendendo, aliam descendendo. Item tertio patet, quod sex sunt
      litterae
      habentes tres voces et sex mutationes, tres ascendendo et tres descendendo. Ouae autem
      illae
      voces sint et mutationes, patet diligenter inspicienti.</p>
   <p>Tertio sciendum, quod ex dictis patet, quod b fa et [rob] mi acutum et
      bb fa et [rob] mi superacutum carent mutatione, quod probatur ratione et primo sic:
      Diversae
      claves diversas important voces, sed istae duae litterae sunt huiusmodi igitur; major
      patet
      per omnes musicos, sed minor declaratur, quod inter b et [rob] est distantia, nam
      primum b
      rotundum importat f cantus b mollis, sed secundum [rob], scilicet quadratum, mi cantus
      secundi b duralis. Modo inter mi et fa distat sonus pleni semitonii, ut patet diligenter
      examinanti igitur. Secundo probatur, si ibi esset mutatio, sequeretur, quod duae litterae
      essent, una consequens falsum; ergo et antecedens falsitas consequentis patet, nam
      ibi
      ponuntur duo b, quorum quodlibet suam notam propriam habet diversorum sonorum. Sed
      quod
      secundum omnes musicos omnis mutatio habet fieri in modo unisono et quia inter fa
      et mi non
      est unisonus, ut patet per propriam rationem, omne [rob] quadratum sit alterioris
      soni quam
      b rotundum igitur et caetera.</p>
   <p>f. 210 r</p>
   <p>[KMJ50:30; text: c fa ut, d sol re, e la mi, f fa ut, g sol re, sol
      ut, re ut, a la mi, la re, mi re, c sol fa, sol ut] </p>
   <p>f. 210 v + f. 211 r</p>
   <p>[KMJ50:31; text: fa ut, d la sol, la sol, sol re, ee la mi, ff fa ut,
      gg sol re, sol ut, re ut, f.211r, aa la mi, la re, mi re, cc sol fa, dd la sol, la
      sol]</p>
   <p>211 v</p>
   <p>Modus est distantia unius vocis ab altera, et sunt novem, ex quibus
      omnis cantus regularis contexitur. Primus dicitur unisonus, et est repetitio unius
      vocis in
      eodem sono. Et componitur a nomine unus et sonus, unde unisonus quasi voces unius
      soni.
      Secundus est semitonium, et est ascensus vel descensus a mi in fa vel a fa in mi.
      Et dicitur
      a semis, quod est dimidium, et tonus, quasi dimidius tonus. Tertius modus dicitur
      tonus, et
      est ascensus vel descensus unius vocis ad proximam praeter semitonium. Quartus modus
      est
      semiditonus, et est ascensus vel descensus unius vocis ad tertiam- includens semitonium.
      Et
      dicitur a semis, quod est dimidium, et dya, quod est duo, et vonus, quod est sonus,
      quasi
      sonus ex duobus tonis, sed altero medio. Quintus dicitur ditonus, et est ascensus
      vel
      descensus unius vocis ad tertiam, nullum includens semitonium. Et dicitur a dya, quod
      est
      duo, et vonus, quod est sonus, quasi sonus ex duobus tonis integris. Sextus est diatesseron,
      et est ascensus vel descensus unius vocis ad quartam, includens semitonium. Et [dicitur]
      a
      dya, quod est duo, et tesseron quatuor, quasi sonus constans ex quatuor tonis. Septimus
      est
      diapente et est ascensus vel descensus unius vocis ad quintam includens semitonium.
      Et
      [dicitur] a dya, quod est duo, et penta quinque quasi et caetera. Octavus [est] diapente
      cum
      semitonio et est ascensus vel descensus unius vocis ad sextam, habens duo semitonia.
      Nonus
      [est] diapente cum tono, et est ascensus vel descensus unius vocis iterum ad sextam,
      solum
      unum includens semitonium. Ultimo superadditur unus modus, quod diapason dicitur,
      et est
      ascensus vel descensus unius vocis ad octavum. Et dicitur</p>
   <p>212 r</p>
   <p>a dya, quod est duo, et pason, quod est totum vel octo, quasi sonus
      constans ex octo tonis vel quia continet in se omnes modos praedictos.</p>
   <p>[KMJ50:32; text: Unisonus, Semitonus, tonus, semiditonus, ditonus,
      diatesseron, diapente, diapente cum semitonio, diapente cum tono, diapason, Hii quatuor
      sunt
      modi, qui consonant] </p>
   <p>212 v</p>
   <p>Et [primo] sciendum, quod omnes praedicti modi non solum ex naturali
      cantu possunt exemplificari, sed etiam ex omnibus aliis cantibus aequaliter possunt
      haberi,
      ut patet diligenter examinanti igitur. Secundo sciendum, quod ab omni littera in eandem
      sibi
      similem uti acutam vel superacutam habetur perfecta consonantia, quia respiciunt se
      ad
      invicem in vera proportione perfecti modi, scilicet diapason, includens in se tres
      consonantias, videlicet ditonum, diatesseron et diapente, ut patet consideranti.</p>
   <p>Cantus est ascensus vel descensus ab ut in la vel e converso a la in
      ut. Et sunt tres, scilicet primus [rob] duralis, primus naturalis et primus b mollis,
      qui
      dividuntur in septem, videlicet [rob] duralis in tres, naturalis in duos et b mollis
      etiam
      in duos. Ubi autem quilibet incipiatur et finiatur, patet ex tabula prima. Secundo
      nota,
      quod cantui [rob] durali ascribitur [rob] quadratum, quod mi importat, cantui autem
      b molli
      b rotundum, quod fa demonstrat. Tertio sciendum, quod quilibet cantus constat ex sex
      vocibus, quae sunt ut re mir fa sol la.</p>
   <p>213 r</p>
   <p>[KMJ50:33; text: Sciendum, quod quilibet tonus regularis constat solum
      ex duobus cantibus aut tribus, sed ex licentia, Tonus, constat naturaliter [ex], amplectens,
      primus, secundus, primo naturali, secundo [rob] durali, primum [rob] duralem, primo
      [rob]
      durali, secundum [rob] duralem, protuces, tertius, quartus, promo, deutuerus, quintus,
      sextus, primo b molli, secundo naturali, primum naturalem, primo naturali, secundum
      naturalem, tritus, septimus, octavus, tretardus]</p>
   <p>213 v</p>
   <p>Tonus est ratio cuilibet cantui musico regularem modum ascendendi aut
      descendendi constituens. Et sunt quatuor secundum antiquos, scilicet protus, deuterus,
      tritus, tetrardus, qui propter eorum imperfectionem sunt divisi quilibet in duos tonos,
      videlicet in autentum et eius plagalem. Nam protus in primum autentum est divisus
      et in
      secundum eius plagalem. Ita deuterus, qui prius secundus, nunc est divisus in tertium
      autentum et quartum eius plagalem. Sic de trito et tetrardo est intelligendum, et
      ita in
      toto erunt octo toni, scilicet primus, tertius, quintus et septimus, hii quatuor autenti,
      et
      secundus, quartus, sextus et octavus, eorum plagales.</p>
   <p>Notandum [primo], quod differentia et convenientia cuiuslibet toni aut
      autenti aut sui plagalis in quatuor consistet, per quas cantus qualiscumque potest
      agnosci,
      cui tono regulariter debet ascribi. Conveniunt namque in duobus, primo in hoc, quia
      ambo
      eandem litteram finalem terminando observant, secundo, quia ambo adminus unum ex cantibus
      communem possident. Differunt similiter in duobus, et primo in ascensu, nam quilibet
      autentus purus regulariter potest ascendere super suum finalem inclusive per diapason,
      plagalis autem solum per diapente cum semitonio. Secundo differunt in descensu, quia
      tonus
      autentus et purus proprio iure descendit ultra suum finalem inclusive solum per tonum,
      plagalis autem per diatesseron. Sed caetera iam dicta sciendum [primo], quod ex auctoritate
      datur licentia tam tono autento quam etiam plagali posse attingere infra regularem
      suum
      ascensum vel etiam descensum per unam vocem vel aliquando per duas, sed raro. Item
      circa iam
      dicta secundo sciendum,</p>
   <p>214 r</p>
   <p>quod moderni praedictam materiam de tonorum proprietate brevius
      nituntur declarare dicentes, quod omnis tonus sive autentus sive plagalis a prima
      nota sui
      saeculorum amen potest ascendere per quinque notas sive permissive per sex. Item potest
      descendere per septem aut permissive per octo. Prima autem nota saeculorum amen cuiuslibet
      toni habetur per hos versus:</p>
   <p>Primus cum quarto simul sextus incipit ex a.</p>
   <p>Tertius, octavus, quintus simul incipit ex c.</p>
   <p>Atque secundus amat d. septimus altior istis.</p>
   <p>Quare autem saeculorum amen secundi et septimi tonorum sibi singularia
      loca assumunt; dicitur, quod ideo, quia secundus magis omnibus descendit, septimus
      vero
      omnibus altius scandit.</p>
   <p>Secundo notandum, quod quatuor sunt species cantus. Prima species
      dicitur cantus autentus, quae fit, quando cantus qualiscumque super suam notam finalem
      plus
      elevatur diapente cum semitonio, ut ibi "Benedicat nos Deus". Secunda species dicitur
      cantus
      plagalis, et est, quando cantus infra suam notam finalem plus tono deprimitur ut ibi
      "Benedictus Dominus deus Israel". Tertia species dicitur cantus mixtus, et est, quando
      cantus super suam notam finalem plus diapente cum semitonio elevatur et cum hoc etiam
      plus
      tono deprimitur, ut in "Duo Seraphim" aut in alleluia "Caro mea". Quarta species dicitur
      neutralis, et est, quando cantus super suam notam finalem nec plene diapente
      cum semitonio elevatur nec etiam tono deprimitur, ut in antiphonis finalibus.</p>
   <p>Praeterea, si quis breviter scire voluerit, cuius toni quilibet cantus
      exsistat, consideret primo, in qua littera finali terminetur, an scilicet in d sol
      re ut
      primus et secundus, vel in e la mi ut tertius quartus, aut in f fa ut ut quintus et
      sextus,</p>
   <p>214 v</p>
   <p>vel in g sol re ut ut septimus et octavus. Demum videat, an super
      eandem litteram finalem plus diapente cum semitonio elevetur aut infra finalem plus
      tono
      deprimatur. Si primum autentus illius finalis erit, si secundum, eius plagalis probatur,
      si
      vero contingit, ut ambas iam dictas metas quam ascendendo quam et descendendo excedat
      ut in
      cantu mixto aut forte ad nullam plenam usque attingat sicut in neutradi, tunc consideret,
      cuius toni saeculorum amen primam notam crebrius attigerit. Illius toni erit, quamvis
      in
      talibus tonus autentus frequenter locum obtineat, ut patet in introitu "De ventre
      matris
      meae" et antiphona "Ecce tu pulchra", et responsoriis "Sunt lumbi" et "Duo Seraphim"
      et
      huiusmodi multum, quod longum esset dinumerare.</p>
   <p>Sed caetera iam dicta notandum tertio, quod saepius ut introitus vel
      responsoria vel antiphonae toni autenti possideant verus aut saeculorum amen sui toni
      plagalis vel e converso, non quod huius modi cantus illius toni sit, sed ideo, quia
      initium
      antiphonarum vel repetitio introituum vel responsoriorum hoc iuste requirit, quod
      auctoritate convenienter admittitur, licet ex proprietate tonorum hoc omnino negetur.
      Exempla patent in antiphonis istis "Veni in ortum meum soror", "Juravit Dominus beatus
      Laurentius", et sic de multis aliis cantibus, quos causa brevitatis pertranseo.</p>
   <p>Quarto notandum, quod quandocumque a re cuiuscumque cantus fit
      descensus in ut vel a sol in fa et non ultra, ita quod immediate</p>
   <p>215 r</p>
   <p>redeat ad re vel in sol et hoc pausa formali sequente, tunc idem ut
      vel fa, licet vox sit naturaliter et solvendo etiam per tonum exprimatur, tamen cantando
      non
      nisi per semitonium euphoniae causa proferetur. Quam ob rem multi hanc regulam nescientes
      saepius cantus b mollis in quinto et sexto tono, ex quo naturaliter constant, quia
      ut mi
      profertur secundum causam iam dictam, etiam ut mi secundi [rob] duralis scribere non
      verentur, qui ex huiusmodi regula hoc facere juste prohibentur, ut in hac antiphona
      "Portio
      mea" et similibus.</p>
   <p>Quinto notandum, quod circa spatium b fa et [rob] mi diversi
      diversimode sapiunt ita, ut quidam iam fa be mollis, alii vero mi secundi [rob] duralis
      satis erronei contendant proferre, quare ad eorum imperitiae succurrendum haec ipsis
      regula
      trimembris ex naturali proprietate tonorum necessario videtur ponenda. Quod ...</p>
   <p>(hier bricht der Text ab)</p>
   <p>[KMJ50:36; text: Disposicio secundi toni, plagalis est ab A acuto usque in A
      graue ut hic patet, Disposicio primi autenti toni est a D acuto usque in d finalem
      quod
      finis est utriusque, secundus tonus, proprie secundi, plagalis subiugalis, primus
      tonus,
      proprie primi, prothus principalis, A, B, C, D, E, F, G, Disposicio vero quarti toni
      plagalis est a B acuto usque in b graue ut hic patet, Disposicio tertij toni autenti
      est ab
      E superacutum usque in e finalem quae finis est utriusque, Quartus tonus, quarti proprie,
      plagalis subiugalis, Tercius tonus, proprie Tercius, deutherus principalis] </p>
   <p>[KMJ50:37; text: Disposicio scilicet sexti toni plagalis est a C acuto usque
      in c graue ut hic patet, Disposicio quinti toni autenti est ab F superacuto usque
      in f
      finalem quae finis est utriusque, Sextus tonus, proprie sexti, plagalis subiugalis,
      Quintus
      tonus, proprie Quinti, Tritus principalis, C, D, E, F, G, A, B, Disposicio octaui
      toni
      plagalis est a D acuto usque in d finalem ut patet hic, Disposicio septimi toni autenti
      est
      a G superacuto usque in g finalem quae finis est utriusque, Tonus octauus, proprie
      Octaui,
      plagalis subiugalis, communes utriusque, Tonus Septimus, proprie Septimi, Tetrardus
      principalis]</p>
   <p>216 v</p>
   <p>[KMJ50:38; text: Regule seu exempla b quadrati incipiendo in g sol re
      ut basso usque ad e la mi altum, Exempla de naturali incipiendo in c sol fa ut usque
      ad a la
      mi re altum, Gamma ut, A re, [rob] mi, C fa ut, D sol re, E la mi, F fa ut, G sol
      re ut, A
      la mi re, b fa, [rob] mi, C sol fa ut, D la sol re, EE la mi, ff fa ut, GG sol re
      ut, AA la
      mi re, 1, 3, 5, 6, 8, 10, 12, 13, 15, Nota ceatera praedicta, quod a c sol fa ut ulterius
      ascendendo potest incipi per b quadratum in g sol re ut alto usque ad e la, sicut
      a c fa ut
      est factum in g sol re ut basso usque ad e la mi altum et caetera.] </p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Incipit liber secundus de consonancijs musicorum suorum.</p>
   <p>Raciones autem musicarum consonanciarum hee sunt uniuersi
      generis arithmetici prima proporcio. in sonis consonissima. Quantoque magis ordo procedit;
      tanto magis a consonitus suauitate elongatur. Unde si cuius generis prima sonorum
      proporcio
      generalis distinccionis est. auditu eciam iudice consonorum est. Cuius progressionem
      quoque
      totam usque ad interrupcionem progressionis generalis distinccionis consonorum dici
      absolute
      nichil obstat.</p>
   <p>De progressione proporcionum.</p>
   <p>Progressio proporcionum est. consequencia earum secundum
      ordinem ut multiplicis generis prima est dupla. Secunda. tripla. Tercia quadrupla.
      Quarta.
      quintupla. Superparticularis; prima est sexquealtera. secunda; sexquitercia. tercia;
      sexquequarta.</p>
   <p>De generali distinccione</p>
   <p>Generalem distinccionem dico eam que secundum aliquod trium
      generum distinccionum musicarum sit. siue diatonicum; secundum quod
      diatessaron distinguitur. in tonum tonum et semitonium siue cromaticum; secundum quod
      diuiditur in semitonium semitonium et trisemitonium siue enarmonicum; secundum quod
      partitur
      in diesim. diesim et ditonum. Dieses sunt conueniencie. semitonium minus diuidentes
      equaliter.</p>
   <p>De conueniencijs generalium distinccionum</p>
   <p>Conueniencie huiusmodi distinccionum sunt. que ex ipsis
      distinccionibus contingunt. ut tonus. semitonium diapente cum tono; disemitonium diatessaron
      cum trisemitonio diesis. diatessaron cum diesi.</p>
   <p>De progressione conuenienciarum</p>
   <p>Huiusmodi autem conuenienciarum progressio est. consequencia
      earum secundum ordinem. ut multiplicis generis prima est dupla. Secunda; tripla. tercia;
      quadrupla. quarta; sexupla. Superparticularis; prima est. sesquealtera. secunda
      sexquitercia. tercia; sesquioctaua. Superparcientis; superseptinona. Secunda; superparciens
      .11. sextas decimas. Tercia; superparciens .5. vicessimas septimas. Multiplicis
      superparticularis; prima est quadrupla sexquealtera. secunda dupla sexquequarta. Tercia
      quintupla sexquitercia. Multiplicis superparcientis; prima est dupla superbitercia.
      Secunda
      sexupla supertriquarta tercia. tripla. supertrioctaua.</p>
   <p>De ordine proporcionum cuiusque generis.</p>
   <p>Est enim cuiusque generis proprior proporcio que in primis
      locis suis existencium a prioris summa numeri continetur. Quod si utriusque eadem
      finis est
      que prior nascitur prior esse censendam est. Nec si maior vel minor est. prior eciam
      est Cum huius quidem generis minima. huius vero maxima prima est.</p>
   <p>Interrupcio huiusmodi progressionis fit cum nullius generalis
      distinccionis conueniencia occurrit. ut progressionis proporcionum multiplicis generis.
      occurente quintupla. Superparticularis sexquiquarta. multiplicis superparcientis tripla
      superbitercia. Qua interueniente; consonanciarum terminatur progressio.</p>
   <p>Quia ergo quincupla sonorum proporcio. consonancia non est. nec
      octupla consonancia erit. Set nec quia termini eorum equisoni et consoni sunt. Si
      enim qui
      equisonant. et consonant. et decies. vel vigesies; diapason consonabunt Quos nec auditus
      ob
      nimiam semocionem consona commixcione sese iudicabit respicere.</p>
   <p>Quia igitur sexquiquarta consonancia non est. nec sexquioctaua
      consonancia erit. Quia vero superbitercia consonancia non est. nec superparciens .5.
      vicesimas septimas vel .17. sexagesimas quartas consonancie erunt.</p>
   <p>Quoniam autem dupla sesquealtera vel tripla superbitercia
      consonancia non est. nec aliqua sequencium consonancia erit.</p>
   <p>[vacat in marg.]</p>
   <p>Omnis namque generis; prima proporcio in sonis consonissima
      est. Et quanto magis a prima elongatur tanto minus consona inuenitur. nisi
      propinquitate alicuius consone proporcionis consona videatur. Ut ditonus qui sexquiquarte
      sonorum proporcioni que prima sequitur sexquiterciam adeo propinquus est. ut octogesima
      prima tantum parte maioris termini hic superet hanc. Quod auditu percipere difficile
      est.
      Vel semiditonus qui sexquiquinte sonorum proporcioni que secunda sequitur sexquiterciam
      adeo
      propinquus est. ut duabus tantummodo vicesimis quintis partibus minoris termini. hec
      superetur ab hoc. Quod auditus aut facile discernit.</p>
   <p>Quare tamen ditonus semiditonus admittantur in organa.</p>
   <p>Unde horum ditonus et semiditonus cum sibi condiuidentibus
      equisonas consonancias; propter equisonanciam cum consonancijs admittuntur in organa.
      hic
      quidem tamen cum diapente cum semitonio sepius propter consonioris proporcionis maiorem
      propinquitatem. hic vero cum diapente cum tono rarius; propter minus consone proporcionis
      minorem propinquitatem.</p>
   <p>Quare interrumpences consonancie non sunt.</p>
   <p>Ne autem secundum quincupla sonorum proporcio sexquiquarta.
      superbitercia. dupla sexquialtera. tripla superbitercia. consonancie non sunt. quoniam
      nulla
      earum generalis diuisionis conueniencia est.</p>
   <p>Quot et que sunt consonancie.</p>
   <p>Sex igitur tam simpliciter consonancie sunt; scilicet diapason.
      diapason. cum diapente. Bis diapason. diapente. diatessaron. diapason. cum diatessaron.
      Que
      et generalissime conueniencie sunt. Et in omnibus generibus eodem ordine
      progrediuntur.</p>
   <p>Diapason cum diatessaron esse consonanciam.</p>
   <p>Nulla enim racio diapason cum diatessaron propter
      superparcienciam que nusquam consonat. esse consonanciam prohibet. Plura namque coniuncta
      effectum habent. quem singula neutiquam habere valent. sicut plura singula efficiunt.
      quod
      coniuncta efficere nequeunt. Neque enim vel calx sine caseo vel caseus sine calce
      eree
      colorem rubiginis imitatare valent. coniuncta vero; viridem transuertunt in modo dictum.
      Attramentum eciam cum infectura corticiua pellem ingratam reddet. Sic fulgura et nubes
      aquose tonitruum conficiunt. Lire autem tono in omnibus sonis suis distantes. Singule
      autem
      audientis auditum modulacionis suauitate oblectant. Simul vero mote; pocius exasperant.
      Ita
      superparciencia cum multiplicitate consonat; que per se consonare non possit sicut
      multiplicitas [et superparticularitas. in marg.] per se consonant. [que coniuncte
      consonare
      nequeunt. in marg.]. Dupla enim sesquialtera nec generalis conueniencia est.</p>
   <p>[Oxford, Bodleian Library, Bodley 842, f.20v; text: dupla.
      supertrioctauus. superparciens .5. undecimas .8. .11. .16.] </p>
   <p>Amplius. si quia superparciencia per se non consonant. nec
      coniuncta consonabit; nullam consonanciam esse consonanciam; constabit. Nulla enim consonancia est que in proporciones superparcientes diuisiua non sit.
      Dupla namque diuiditur in superparcientem .3. [octauas eciam in superparcientem .5.
      in
      marg.] undecimas. Sic et sexqualtera in superparcientem .3. decimas et in superparcientem
      .2. tercias decimas Nec quia acucior sonus equiuat.</p>
   <p>[Oxford, Bodleian Library, Bodley 842, f.21r; text:
      sexqualtera. supertriparciens decimas, superbiparciens. .10. .13. .15.]</p>
   <p>consono grauioris ea racione consonancia est. Set ut superius
      dictum est. quoniam cum sit generalis conueniencia et auditu iudice consona nulla
      interrupcione non generalis conueniente occurrente quin eciam racione consonet; impeditur.
      hac enim racione et cencies diapason una diatessaron superaddita consonancia esset.
      Amplius
      si quid absciditur ab equisona consonancia si abscisum consonancia est. Et quod relinquitur.
      consonancia erit. Si vero abscisum dissonancia est; et quod relinquitur dissonancia
      erit. Si
      itaque a bis diapason; diapente absciditur. et diapason cum diatessaron inter consonancias
      computari debet. Explicit liber secundus.</p>
</div>
</main>

</body>
</html>

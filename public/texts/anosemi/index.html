<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>[D]E SEMIBREVIBUS</p>
   <p>Quandocunque due semibreves ponuntur pro tempore, si prima semibrevis
      caudatur habet duas partes temporis, secunda habet terciam. Si vero tres fuerint et
      prima
      sit caudata, tunc ipsa habet terciam partem temporis et medietatem tercie, secunda
      habet
      medietatem tercie, ultima habet terciam. Si vero caudata fuerit in medio, tunc prima
      habet
      medietatem tercie partis temporis, caudata terciam et medietatem tercie, ultima habet
      terciam. Si vero caudata fuerit in fine, tunc prima semibrevis habet terciam partem
      temporis, secunda medietatem tercie, ultima habet terciam et medietatem tercie. Si
      vero
      fuerint quatuor, tunc caudata habet terciam et medietatem tercie, secunda medietatem
      tercie,
      et quelibet duarum habet medietatem tercie, sive ponatur caudata in principio vel
      in medio
      sive in fine. Si vero sint quinque, tunc caudata ubicunque ponatur habet terciam partem,
      et
      quelibet reliquarum habet medietatem tercie.</p>
   <p>[S]i vero cantus cantetur de inperfectis, tunc semibrevis que
      caudatur, si sint due, valet [tres] partes temporis, et alia valet quartam partem.
      Si vero
      sint tres, tunc illa que caudatur habet duas partes temporis, et quelibet sequencium
      habet
      quartam partem, quia tunc dividitur in quatuor partes equales.</p>
</div>
</main>

</body>
</html>

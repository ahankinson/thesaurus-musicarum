<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>SEQUITUR DE SYNEMENIS</p>
   <p>1. Sit [sqb]-O, cuius medium erit [sqb] parvum.</p>
   <p>2. Iterato, [sqb]-O magnum dividatur per tres partes, cuius una pars
      finit in puncto, crux inter FG magna vel gravia, cuius medium erit punctus, altera
      crux
      inter fg parva vel acuta.</p>
   <p>3. Iterato, crux inter FG magna dividatur per tres partes, cuius una
      pars erit punctus, altera crux inter cd parva vel acuta, cuius medium erit punctus,
      altera
      crux inter ccdd duplicia vel superacuta.</p>
   <p>4. Iterato, crux inter cd parva dupletur longitudine et fiat punctus
      inter CD magna vel gravia, et ista crux per tres partes, cuius tercia erit punctus,
      altera
      crux inter G magnum vel grave et a parvum vel acutum, cuius medium erit punctus, crux
      altera
      inter g et a parva, sed eius duplum in longitudine erit punctus, altera crux inter
      [Gamma]A
      magna vel gravia, et ista eadem ultima crux per tres partes, cuius tercia erit inter
      DE
      magna sive gravia, cuius medium erit punctus, altera crux inter d et e parva, et eius
      medium
      punctus, altera crux inter ddee duplicia.</p>
   <p>5. Iterato, crux inter DE magna per tres partes, cuius tercia erit
      punctus, altera crux sub parvo [sqb], hoc est inter [sqb] et b rotundum parva, cuius
      duplum
      in longitudine erit punctus, altera crux inter A[sqb] magna sive gravia, sed
      eius medietas erit punctus, altera crux inter duo bb parva superacuta, sed virtualiter
      in
      cognitione universali, et cetera.</p>
   <p>6. Sic est intelligendum de cruce predicto vel predicta duplici
      consideratione consideratur, et hoc duplici modo: uno modo secundum philosophos, et
      sic
      nominatur synemenon, quamvis non utebantur nisi quatuor, que dicuntur sic: synemenon
      vel
      prothon synemenon, deutra synemenon, trite synemenon, tetrarda synemenon, prout in
      magna
      Musica Boetii plenius continetur et in Micrologo Guidonis ac etiam in pluribus aliis
      auctoribus, et cetera; sed secundum vulgus falsa musica vel false musice nuncupantur;
      proprie sic dictis, quamvis naturaliter nulla musica est falsa.</p>
   <p>7. Iterato, altera distinctio crux sive synemenon duplex est: una est
      vel procedit in divisione, ut supradictum est, per diapason vel diapente vel diatesseron
      super [sqb] vel b durum, ut superius dictum est, et sic crux predicta dura vel laborifera
      dicitur; altera est crux per divisionem suam mediantibus proportionibus predictis,
      videlicet
      diapason, diapente, et diatesseron, et hoc supra b rotundum vel supra b molle vel
      b dulce,
      quod quidem est ita neccessarium sicut altera crux predicta in perceptione et cognitione
      glorie divine naturalis in laudando dominum iuxta illud Laudate dominum in sanctis
      eius, et
      cetera, in cordis et organo, et cetera. Exemplum patet istius dulcis b in quodam Kyrie
      Pater
      creator omnium, in illo versu ubi dicitur Consolator optime, quoniam in
      diatesseron se habet ad b rotundum acutum et cetera cum quibusdam postpositis et cetera.</p>
   <p>8. Sit b-O, cuius medium est bb rotundum duplex, sicut predictum est in
      substantialibus acutis et superacutis vel parvis et duplicibus.</p>
   <p>9. Iterato, idem b-O dupletur in longitudine, et sic inter A et [sqb]
      magna erit punctuatio, crux dulcedinis vel mollitudinis; eadem crux in tres partes,
      cuius
      tercia erit magnum F.</p>
   <p>10. Iterato, eadem crux per quatuor, et fiat punctus, altera crux inter
      D et E magna vel gravia, et potest dici ista crux prima crux Domini primi tonantis
      quia in
      societate sua est, et cetera.</p>
   <p>11. Ista eadem ultima per duas partes equales, cuius medium erit
      punctus, altera crux inter d et e parva vel acuta, et potest dici quod associatur
      similitudinarie Qui sedet in altis.</p>
   <p>12. Iterato, medietas huius erit punctus, altera crux in altissimis
      inter dd et ee duplicia.</p>
   <p>13. Iterato, crux inter D et E magna dividatur per tres partes, cuius
      tercia erit b rotundum parvum, et cetera.</p>
   <p>14. Iterato, eadem crux inter D et E magna per quatuor, in puncto, crux
      altera inter G magnum et a parvum, cuius medium erit punctus, crux altera
      inter g et a parva vel acuta, et assimilatur Sedenti inter gloriosos altos, prout
      octo tropi
      Deo attribuuntur iuxta octo beatitudines.</p>
   <p>15. Iterato, crux inter G magnum et a parvum per tres partes, cuius
      tercia erit punctus, altera crux inter d et e acuta, et videtur esse eadem crux de
      Consolator optime, ut predictum est.</p>
   <p>16. Iterato, eadem crux inter G magnum et a parvum dupletur in
      longitudine, et erit punctus, crux altera, Gratissima glorie divine, inter [Gamma]A
      gravissima, prout inter talia reperitur.</p>
   <p>17. Iterato, crux inter [Gamma]A, cuius medium erit punctus, crux
      altera, et est eadem que fuit duplata superius dicta, et potest dici crux dulcedinis
      sub
      mesen, quod est a acutum.</p>
   <p>18. Iterato, crux inter [Gamma]A per tres partes, et fiet crux altera
      inter D et E, ut predictum est.</p>
   <p>19. Iterato, crux inter [Gamma]A per quatuor, cuius quarta erit
      punctus, crux altera inter C et D magna, et dicitur crux dulcedinis sub autento protho,
      cuius medium erit crux altera inter cd parva vel acuta, cuius medium erit punctus,
      altera
      crux inter ccdd duplicia.</p>
   <p>20. Iterato, crux sub autento protho per quatuor, cuius quarta erit in
      puncto, altera crux inter FG magna vel gravia, cuius medium inter fg parva vel acuta,
      et
      potest dici crux dulciflua Inter flores glorie alte, et cetera, que quidem omnia supradicta
      ad sanctissimam gloriam divinam multiplicanda cum quibusdam aliis, prout in cordis,
      in
      flatu, in cimbalis benesonantibus, et hoc in uno genere diatonicao divino electo suptili
      et
      levi mediantibus predictis divino instrumento monacordo, dicendo Omnis spiritus laudet
      Dominum, et cetera, Cuncta bona, et cetera.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. Diaphonia duplex cantus est; cuius talis est diffinitio. Organum est vox
      sequens praecedentem sub celeritate diatessaron vel diapente. Quarum, scilicet praecedentis
      et sequentis vocis fit copula aliqua decenti consonantia.</p>
   <p>2. Si quis ergo organum componere desiderat, duas ultimas voces
      clausulae prius eligat et eas competenter cum cantu iungat, ut ex alia parte cum cantu
      veniant. Postea primam vocem organi, id est inceptionem ponat cum cantu vel inferius
      in
      diapason vel superius vel in eadem vel in quinta vel in quarta, aliquando et in tertia
      vel
      sexta. In secunda autem vel septima voce a cantu nunquam erit organum quia male sonat.</p>
   <p>Medias autem voces inter primam et ultimas duas praeelectas ponat in quinta
      vel tertia vel sexta; sed frequentius in quarta vel quinta, quia pulchrius sonat.</p>
   <p>3. Aliquando pro D, E, F quae sunt finales accipimus a, b, c causa
      necessitatis, quia D ditonum non habet descendendo quem habet sua affinis a. Finalis
      vox sic
      notet principium, quasi aliquis colorum esset ductus a finali usque ad principium.</p>
   <p>4. In quacumque voce cantus incipiat, organizator sit in eadem [vel in
      diapason] superius vel inferius vel in quinta vel in quarta, aliquando in tertia vel
      sexta.
      His modis organizator cantum sequatur, donec cum illo iungatur.</p>
   <p>Sed quando voluerit, cum cantu copulare poterit; sed clausulam ultra
      octo voces ire non licet. In ultimis autem duabus vocibus naturam non
      consideret, sed, ut aptius poterit, cum cantu copulet.</p>
   <p>5. Si duae tantum sint voces in clausula, non nisi copulatio est ibi,
      ut:</p>
   <p>[MD13:23,1; text: C, E, D, AMEN] </p>
   <p>Si tres voces, inceptio et copulatio, ut:</p>
   <p>[MD13:23,2; text: C, D, G, F, AMEN]</p>
   <p>Si quatuor, est ibi inceptio et una vox organalis et clausula [copula],
      ut:</p>
   <p>[MD13:23,3; text: D, A, C, F, E, AMEN]</p>
   <p>Si quinque, est ibi inceptio et duae voces organales et clausula
      [copula], ut:</p>
   <p>[MD13:23,4; text: D, E, C, a, [sqb], G, F, AMEN]</p>
   <p>Si sex, est ibi principium et tres organales et copula, ut:</p>
   <p>[MD13:24,1; text: D, F,E, C, d, c, a, G, AMEN]</p>
   <p>Si septem, est ibi principium et quatuor organales et duae quae
      copulantur, ut:</p>
   <p>[MD13:24,2; text: D, G, F, E, A, [GAMMA], d, [sqb], a, AMEN]</p>
   <p>Si vero sint octo, est inceptio quae semper est cum cantu [in eadem vel
      in diapason] vel in quarta vel in quinta, aliquando et sexta vel tertia, ut superius
      dictum
      est, et sunt quinque organales quae semper sunt in quinta vel quarta vel tertia vel
      sexta et
      duae ultimae quarum penultima respicit cantum, ut ultima convenienter cum cantu iungatur.
      Nam considerandum est, ne taliter organales voces a cantu sequestrentur, ut ad cantum
      copula
      reverti nequeat. Et sic debet ordine fieri, quod nec nimis spissim nec nimis raro
      copulationes faciamus, sed examussim ac temperate omnia coniungamus. Ultimum exemplum,
      ut:</p>
   <p>[MD13:24,3; text: D, F, E, C, a, c, G, AMEN]</p>
</div>
</main>

</body>
</html>

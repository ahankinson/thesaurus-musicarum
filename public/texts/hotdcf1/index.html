<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De cantu figurato secundum eundem fratrem Johannem Hothbi Carmelitam</p>
   <p>Capitulum 1</p>
   <p>De figuris</p>
   <p>Fa26 (25)</p>
   <p>Octo sunt figurae mensurabilis cantus, videlicet maxima, longa,
      brevis, semibrevis, minima, semiminima, croma et semicroma, ut hic: [MXv,Lv,Bv,Sv,Mv,M,SM]
      [CSM31:27,1; text: vel] Duplex est maxima, scilicet perfecta et imperfecta. Maxima perfecta valet tres
      longas, et tunc est de modo maximarum perfectarum. Maxima imperfecta valet duas longas,
      et
      tunc est de modo maximarum imperfectarum. Dupla est longa, scilicet perfecta et imperfecta.
      Longa perfecta valet tres breves, et tunc est de modo longarum. Longa imperfecta valet
      duas
      breves, et tunc est de modo longarum imperfectarum. Duplex est brevis, scilicet perfecta
      et
      imperfecta. Brevis perfecta valet tres semibreves, et tunc est de tempore perfecto.
      Brevis
      imperfecta valet duas semibreves, et tunc est de tempore imperfecto. Duplex est semibrevis,
      perfecta et imperfecta. Perfecta valet tres minimas, et tunc est de maiori prolatione.
      Semibrevis imperfecta valet duas minimas, et tunc est de minori prolatione, ut hic
      patet:</p>
   <p>[CSM31:27,2; text: vel sic, de duo in duo.]</p>
   <p>Capitulum 2</p>
   <p>De signis et mensuris</p>
   <p>Fa26 (25)</p>
   <p>Circulus denotat quod brevis valet tres semibreves, et plenitudo
      denotat quod semibrevis valet tres minimas. Semicirculus denotat quod brevis valet
      duas
      semibreves, et vacuitas denotat quod semibrevis valet duas minimas, ut hic:
      [Od,Bv,Sv,Sv,Sv/Sv,Mv,Mv,Mv,pt,O,Bv,Sv,Sv,Sv/Sv,Mv,Mv/Cd,Bv,Sv,Sv/Sv,Mv,Mv,Mv/C,Bv,Sv,Sv/Sv,Mv,Mv]
      Et si post circulum vel semicirculum sequitur signum ternarii vel binarii, circulus
      vel
      semicirculus denotat longam, et signum sequens denotat brevem; et si post circulum
      vel
      semicirculum sequuntur duo signa binarii vel ternarii, circulus vel semicirculus denotat
      maximam, signum ternarii vel binarii sequens denotat longam, et tertium signum binarii
      vel
      ternarii denotat brevem, ut hic:
      [Od3,Cd3,O3,C3,Od33,Od32,Od23,Od22,Cd33,Cd32,Cd23,Cd22,O33,O32,O23,O22,C33,C32,C23,C22]</p>
   <p>Capitulum 3</p>
   <p>De punctis</p>
   <p>Fa26 (25)</p>
   <p>Duo sunt puncta, videlicet punctus perfectionis et punctus divisionis.
      Si punctus perfectionis stat iuxta maximam, illa maxima valet tres longas, et si stat
      iuxta
      longam, illa valet tres breves, et si stat iuxta brevem, illa valet tres semibreves,
      et si
      stat iuxta semibrevem, illa valet tres minimas: [MXv,pt,Lv,pt,Bv,pt,Sv,pt,Mv,pt,M,pt,A,pt] [CSM31:29,1] ]</p>
   <p>Punctus divisionis dividit longas imperficiendo maximas, semibreves
      imperficiendo breves, minimas imperficiendo semibreves:
      [MXv,Lv,pt,Lv,MXv/Lv,Bv,pt,Bv,Lv/Bv,Sv,pt,Sv,Bv/Sv,Mv,pt,Mv,Sv/Mv,Av,Av,M,M]
      [CSM31:29,2]</p>
   <p>Capitulum 4</p>
   <p>De ligaturis</p>
   <p>Fa26-26v (25-25v)</p>
   <p>Duplex est ligatura, recta et pendens. Ligatura recta est quando prima
      figura inferior secunda, vel quando ultima quadrata est inferior penultima. Ligatura
      pendens
      est quando prima figura est altior secunda, vel ultima quadrata immediate altior penultima.
      Quando ligatura est recta in principio sine virgula, dicitur cum proprietate, et in
      fine
      sine virgula dicitur cum perfectione. Item quando ligatura est pendens in principio
      sine
      virgula, dicitur esse sine proprietate, et in fine dicitur sine perfectione. Et omnis
      ligatura habens virgulam ascendentem in parte sinistra dicitur cum opposita proprietate,
      ut
      hic: [Lig3vad,Lig3vda,Lig3vLad,Lig3vcdsndacddx,Lig2vcssna,Lig2vcssnod]</p>
   <p>Omnis ligatura cum proprietate facit primam esse brevem, et sine
      proprietate facit primam esse longam, et cum opposita proprietate facit primas duas
      esse
      semibreves; et cum perfectione facit ultimam esse longam, et sine perfectione facit
      ultimam
      esse brevem, ut hic: [Lig2vacddx,Lig2vcdsnd,Lig2vd,Lig2vacddx,Lig2vcssna,Lig2vcssnod,Lig3vad,Lig2vart,Lig2vacddx,Lig2va,Lig3vaod]
      Omnes figurae primae et ultimae, si essent mille, sunt omnes breves, nisi ligatura
      esset cum
      opposita proprietate, quae facit duas illas esse semibreves, ut supradictum est. Maxima
      propter suam magnitudinem est cognita in omni loco, et longa nunquam vim suam perdit
      quam
      extra ligaturam habebat. Ligatura cum proprietate et perfectione, loquendo secundum
      veritatem, principaliter convenit musicae Gregorianae, quia omnis ligatura in musica
      Gregoriana vocatur in principio cum proprietate et in fine cum perfectione. Sed tantum
      isti
      5 modi serviunt musicae mensurabili, quia habuerunt fundamentum suum a musica Gregoriana
      quae proprie musica appellata est.</p>
   <p>Si vis scire si ligatura ascendit vel descendit, debes respicere ad
      secundam figuram, si est altior vel inferior prima: si est altior, ille ligatura ascendit;
      si inferior, illa ligatura descendit. Ligaturae in principio ascendenti convenit sola
      res,
      scilicet quod prima figura sit mera quadrata, ut hic: [Lig2vacddx,Lig2vacddx] Ligaturae
      in
      principio descendenti sola res convenit, scilicet quod prima figura habeat virgulam
      finitam
      in parte sinistra descendente, ut hic: [Lig2vcdsnd] Et hoc modo vocatur cum proprietate,
      et
      si alio modo inveniantur, vocantur sine proprietate, vel cum opposita proprietate,
      et hoc
      quando virgula ascendit: [Lig2vd,Lig2vod,Lig2vcssna,Lig2vcssnoa] Ligaturae in fine
      ascendenti vel descendenti convenit quod ultima figura sit altior vel inferior penultima:
      si
      est altior penultima, illa ligatura ascendit; si est inferior, illa ligatura
      descendit. Ligaturae in fine ascendenti sola res convenit, id est quod ultima nota
      sit recta
      supra penultima vel habeat unam virgulam finitam in parte dextera descendente, ut
      hic:
      [Lig2vart,Lig2vart,Lig2vacddx,Lig2vacddx] Ligaturae in fine descendenti sola res convenit,
      scilicet quod ultima figura sit mera quadrata, ut hic: [Lig2vcdsnd] Et hoc modo vocatur
      cum
      perfectione, et si alio modo inveniatur, vocatur sine perfectione, ut hic:
      [Lig2va,Lig3vcdsndod,Lig4vcdsnddod,Lig2va] Et sic in omnibus modis reperiuntur ligaturae
      cum
      proprietate et cum opposita proprietate et cum perfectione et sine perfectione. Amen.
      Et sic
      est finis per me fratrem Johannem Bonadies in conventu Regii hora prima noctis 1474
      die 20
      septembris.</p>
</div>
</main>

</body>
</html>

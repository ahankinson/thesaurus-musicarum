<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Anonymus</p>
   <p>Tractatus artis antiquae cum explicatione mensurae binariae</p>
   <p>I Notandum quod, muteto vel conducto qui mensurabiliter cantantur,
      speciales in notis mensurae ascribuntur. Et alia notarum est longa, alia brevis, quaedam
      vero semibrevis, quarum proprietates suo loco ponuntur.</p>
   <p>II Nota longa sive duorum temporum aut trium dicitur illa quae habet
      tractum a parte posteriori sive dextra, sive deorsum descendat aut sursum respiciat,
      ut hic:
      [L,L; Bcsdx,Bcsdx] Item longarum notarum alia est trium temporum, alia vero duorum,
      verbi
      gratia: si duae notae longae inmediate ante pausam, semipausam vel suspirium conveniunt,
      semper penultima est trium temporum, ultima vero unius temporis, ut hic ante pausam:
      [L,L on
      staff4] ante semipausam: [L,L on staff4] item ante suspirium ut hic: [L,L on staff4]
      In omni
      loco, sive sit in linea aut spatio, alias in omni loco praeterquam ut dictum est,
      nota longa
      in proprietate sua duorum temporum debet esse.</p>
   <p>III Nota brevis dicitur illa quae nulla proprietate signata ponitur sed
      simpliciter quadrata, quae unius est temporis, quarum duae valent unam longam in omni
      loco
      positae sigillatim, ut hic: [B,B,B,B on staff2]</p>
   <p>IV De semibrevi. Et est semibrevis nota illa quarum duae sigillatim
      positae unam brevem valent, quatuor vero unam longam, ut hic: [B,B,B,B; B,B on staff3]</p>
   <p>Va Brevium notarum binaria ligatura est duplex: quaedam est duorum
      temporum et valet unam longam, ut hic: [Lig2d,Lig2d,Lig2d on staff3] alia vero est
      unius
      temporis et valet unam brevem: [Lig2cdsnd,Lig2cdsnd,Lig2cssnd,Lig2cssna,Lig2cssnd,Lig2cdsnd
      on staff4] Praeterea omnis nota habens signum proprietatis suae a parte anteriori,
      id est
      tractum, dicitur esse brevis, ut hic: [Bcdsn,Bcdsn,Bcdsn,Bcdsn,Bcdsn,Bcdsn,Bcdsn,Bcdsn
      on
      staff3]</p>
   <p>Et sciendum quod ubicumque vel quotienscumque haec proprietas sive
      tractus, ut iam dictum est, reperitur, significat brevitatem.</p>
   <p>Ternaria ligatura brevium similiter est duplex: alia est trium
      temporum, alia quatuor temporum, et sic describitur cum tractu sursum:
      [Lig3cssnaart,Lig3cssnaart,Lig3cssndd,Lig3cssndd on staff3] Nota quod iste
      tractus, qui a parte anteriori ponitur, aliud in ternaria quam in binaria ligatura
      operatur,
      quia in ternaria ligatura designat brevitatem, in binaria vero semibrevitatem. Sic
      ob
      gratiam illius tractus in ternaria quaelibet nota fit aequalis brevis, id est trium
      temporum, ut superius est notatum. De ternaria ligatura quatuor temporum sic est
      accipiendum: quando tres notae breves insimiles sine aliqua proprietate tractus sunt
      ligatae, semper prima est duorum temporum et aliae duae breves, ut hic:
      [Lig3aart,Lig3aart,Lig3dd on staff3]</p>
   <p>De quaternaria ligatura brevium notarum idem dicimus quantum ad
      tractum; qui, si in primo puncto signatus fuerit, ipsa quaternaria ligatura erit quatuor
      temporum et aequalis brevis, ut hic: [Lig4cssnaaart,Lig4cssnddd,Lig4cssnaaa on staff4]
      Si
      vero fuerit sine tractu, prima erit duorum temporum et quarta similiter, mediae duae
      erunt
      aequales breves, ut hic: [Lig4ddd,Lig4aaart on staff3]</p>
   <p>Si vero quaternaria ligatura erit, praedictae regulae subiacebit.
      Notandum de ternaria ligatura brevium quae alio modo describitur et aliter profertur,
      nam
      primae duae sunt semibreves et unius temporis, tertia vero brevis; sic ista ternaria
      ligatura duo tantum valet tempora, cum praecedentes tria aut quatuor valeant tempora;
      eius
      proprietas est talis: [(Lig2cssnod),Lig3cssnodacddx,Lig3aod,Lig3cssnoad on staff3]</p>
   <p>Vb Nota ubicumque eadem ligatura inter duas longas evenerit, brevis sive unius temporis erit. Ternaria ligatura semibrevium est duplex: alia
      unius temporis, alia duorum; eius proprietas talis est: [S,S,S,S,S,S,S,S,S on staff3]
      Sed
      videndum ubi minor vel maior esse debeat in proprietate, et notandum quod quandocumque
      haec
      ligatura ternaria inter duas longas erit, evenerit brevis et unius temporis erit,
      ut hic:
      [Bcdsn,S,S,S,Bcdsn; Bcdsn,S,S,S,Bcdsn on staff3] Et e converso si inter duas breves
      notas
      evenerit, duorum temporum est et unam longam valebit, ut hic: [B,S,S,S,B on staff2]</p>
   <p>Quaternaria ligatura semibrevium, sive stet cum brevibus aut cum
      longis, duorum temporum debet esse; cum brevibus ut hic: [B,S,S,S,S,B; B,S,S,S,S,B
      on
      staff3] cum longis ut hic inferius: [L,S,S,S,S,L,L,S,S,S,S,L on staff3]</p>
   <p>VI Pausa longa est illa quae omnes quatuor lineas comprehendit et
      tempora duo valet sicut et nota longa, et eius proprietas est talis: [MXP,MXP,MXP,MXP,MXP
      on
      staff4] Et notandum quod, quotienscumque in aliquo tenore pausa signata dupliciter,
      tripliciter, quadrupliciter invenitur, aut in medio aut in fine, totiens ille tenor
      ab illo
      loco reiteratur. Semipausa valet unam brevem notam unius temporis, et duas
      tantum lineas ex omni parte vix excedit, ut hic: [BP,BP,BP,BP on staff2] Suspirium
      unam
      notam semibrevem valet vel dimidium tempus de linea ad lineam, de spatio ad spatium
      vix se
      extendens, sicut de omnibus hic patet:</p>
   <p>[CSM34:73] </p>
</div>
</main>

</body>
</html>

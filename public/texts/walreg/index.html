<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Regulae Magistri Thomae Walsingham de figuris compositis et non compositis, et
      de cantu perfecto et imperfecto, et de modis incipiunt.</p>
   <p>Capitulum 1</p>
   <p>De figuris non compositis</p>
   <p>L 98v</p>
   <p>Cum sit necessarium iuvenilibus ad facultatem organicam tendentibus
      notitiam figurarum, scilicet notarum, possidere, ideo notandum quod quaedam componantur
      et
      quaedam non: hoc est, quaedam ligantur et quaedam non. Primo dicendum est de illis
      extra
      ligaturas, deinde in ligaturis, deinde de cantu perfecto et imperfecto, deinde de
      modis. De
      figuris extra ligaturas primo dicendum est quot sunt earum species. Videndum est quod
      5,
      scilicet larga, longa, brevis, semibrevis, minima. Et nunc addita est species sexta
      quae
      crocheta vocatur, et ad nil deserviret si compositores utique circumspicerentur, quia
      ultra
      minimam non est ulterius de iure divisio facienda.</p>
   <p>Sequitur de largis et longis. Omnis larga aut habet tractum descendens
      vel ascendens ex parte dextra longiorem, ut hic: [3L,3Lcsdx]</p>
   <p>Et omnis larga plicata habet duas tractus descendentes vel ascendentes
      ex parte dextera longiorem, ut hic: [3Lpdsn,3Lpssncsdx]</p>
   <p>Et notandum quod eisdem modis figurantur longae, ut hic:
      [L,Lpssncsdx,L,Lpssncsdx]</p>
   <p>Sequitur de brevibus. Omnis brevis recta caret omni tractu vel habet
      tractum descendentem vel ascendentem ex parte sinistra, ut hic: [B,Bcssn,Bcdsn]</p>
   <p>Et omnis brevis plicata habet duas tractus ex parte sinistra longior,
      ut hic: [Bcdsnpddx,Bcssnpsdx]</p>
   <p>Sequitur de semibrevibus. Omnis semibrevis formatur ad modum grani
      ordei, ut hic: [S,S,S]</p>
   <p>Sequitur de minima. Eodem modo formatur minima in corpore, sed habet
      tractum ascendentem a capite, ut hic: [M,M,M]</p>
   <p>Et eodem modo formantur crochetae, sed habent hamos ut hic:
      [SM,SM,SM]</p>
   <p>Capitulum 2</p>
   <p>De figuris compositis</p>
   <p>L 98v</p>
   <p>Sequitur de ligaturis. Omnis nota recta, hoc est quadrata stans, in
      capite carens omni tractu, habens notam vel notas ex parte post descendentes, larga
      dicitur
      ut hic: [Lig2MXdMX,Lig3MXdd,Lig3MXdod,Lig3MXdod]</p>
   <p>Et sic tenet eadem regula de longis, ut hic: [Lig2d,Lig3dd,Lig3dod]</p>
   <p>Sequitur de largis et longis aliqualiter. Omnis nota quadrata habens
      tractum ex parte dextera, et si habeat notam ex parte post ascendentem capite adverso,
      larga
      vel longa dicitur. Larga ut hic: [Lig2MXcddxaMXrt] longa ut hic: [Lig2Lart]</p>
   <p>Sequitur de longis aliis figuris ligatis. Omnis nota quadrata
      descendens et in ultimo loco stans carens omni tractu, si ad minus habeat brevem
      praecedentem, longa similiter dicitur, ut hic:
      [Lig2d,Lig3dd,Lig4cssnddd,Lig3cdsndd,Lig2cdsnd,Lig3cssndd]</p>
   <p>Sequitur de brevibus longis interligatis. Omnes notae quadratae inter
      primam et ultimam breves dicuntur, ut hic: [Lig5dddd,Lig3dd,Lig4ddd]</p>
   <p>Et si prima habeat tractum descendentem ex parte sinistra, etiam brevis
      dicitur, ut hic: [Lig2cdsnd,Lig3cdsndd]</p>
   <p>Sed si habeat ascendentem ex parte sinistra, semibrevis dicitur; et
      natura semibrevis in ligaturis est trahere similiter proximam notam sequentem ad naturam
      suam propriam, tam figuram longae quam brevis, ut hic:
      [Lig3cssndd,Lig2cssnd,Lig4cssnddd,Lig5cssnddcsdxdod]</p>
   <p>Sequitur quod omnes notae quadratae intermediae habentes tractus
      ascendentes sunt semibreves, ut hic:
      [Lig4dcsdxdd,Lig5cdsnddcsdxdod,Lig4cssndcsdxdd,Lig2cssnd]</p>
   <p>Sequitur quod omnes notae quadratae ascendentes, si careant tractibus,
      breves dicuntur, ut hic: [Lig3aa,Lig4aaa]</p>
   <p>Sed si habeant tractus ascendentes a parte sinistra, semibreves
      dicuntur, ut hic: [Lig2cssna,Lig4cssnacsdxaa,Lig5cssnaaaa]</p>
   <p>Et si sint 3, 4, 5, 6, vel 7, quaedem earum sunt semibreves, quaedam
      breves. Et nota quod tractus ascendens in ligaturis similiter facit semibreves; ideo
      si post
      notas duas cum tractu plures remaneant sine tractu, breves dicuntur, ut hic:
      [Lig3cssnaa,Lig4cssnaaa,Lig5cssnacsdxaaa,Lig5cssnacsdxaaa,Lig6cssnaacsdxaaa]</p>
   <p>Sequitur de rectis et obliquis intermixtis. Nota quadrata stans, in capite
      carens omni tractu, habens duas notas obliquas descendentes ex parte post carens omni
      tractu, longa dicitur, et duae obliquae sequentes sunt breves, ut hic: [Lig3dod]</p>
   <p>Sed si prima habeat tractum descendentem, omnes dicuntur breves:
      [Lig3cdsndod]</p>
   <p>Et si prima habeat tractum ascendentem, duae primae sunt semibreves et
      ultima brevis, ut hic: [Lig3cssndod]</p>
   <p>Sed si prima careat tractu vel habeat tractum descendentem, et duae
      ultimae tractum ascendentem, ultimae dicuntur semibreves, ut hic:
      [Lig3dcsdxdod,Lig3cdsncsdxdod]</p>
   <p>Sequitur: duae notae stantes obliquo modo carentes tractu in capite,
      prima dicitur longa, secunda brevis, ut hic: [Lig2od]</p>
   <p>Set si prima habeat tractum descendentem et secunda caret tractu vel
      habet tractum, ambae sunt breves, ut hic: [Lig2cdsnod,Lig2cdsnodcddx,Lig2cdsnodcsdx]</p>
   <p>Et si prima habeat tractum ascendentem et secunda caret tractu vel habet
      tractum ascendentem, semibreves sunt, ut hic:
      [Lig2cssnod,Lig2cssnodcddx,Lig2cssnodcsdx,Lig2cssnodcsdx]</p>
   <p>Sequitur de obliquis ascendentibus. Si duae ascendunt et prima nota
      habeat tractum descendentem vel careat tractu, dicuntur breves, ut hic:
      [Lig2oa,Lig2cdsnoa,Lig2cdsnoacddx]</p>
   <p>Et si prima nota habeat tractum ascendentem, dicuntur semibreves, ut
      hic: [Lig2cssnoa,Lig2cssnoacddx,Lig2cssnoacsdx]</p>
   <p>Sequitur de ideo. Nota sic quadrata habens tractum ascendentem, et duae
      obliquae secuntur ascendentes vel descendentes, primae duae semibreves et ultima brevis,
      ut
      hic: [Lig3cssnaod,Lig3cssnaod,Lig3cssnaoacddx]</p>
   <p>Sequitur: omnes illae et tales sunt breves, ut hic:
      [Lig11cdsndodaadodaoadod]</p>
   <p>Sequitur: quod quaedam istarum sunt breves et quaedam semibreves, ut
      praenotatur et ut patebit in multis exemplis ut hic:
      [Lig13cdsndodacsdxdodcsdxaaaodacsdxdod]</p>
   <p>Sequitur: quod quando duae notae stant obliquo modo, habentes tractum
      ascendentem cum una nota ex parte post quadrata capite adverso, est longa ut hic:
      [Lig3cssnodart]</p>
   <p>Et si illa nota ex parte post stet quadrata cum capite non adverso,
      brevis dicitur, ut hic: [Lig3cssnoda]</p>
   <p>Sequitur: quod quando semibreves habeas, et si ultima formatur ad modum
      longae, quod prima est recta et secunda est altera, ut hic:
      [Lig2cssndcddx,Lig2cssnd,Lig2artcssn,Lig2cssnacddx]</p>
   <p>Longa cum longa ligata ascendente patet hic: [Lig2Lart,Lig2Lacddx]</p>
   <p>Capitulum 3</p>
   <p>De contentu longissimarum perfectarum et inperficientium, et longiorum
      inperficientium et perfectarum, et longarum inperficientium et inperfectarum, et brevium
      inperficientium et perfectarum, et semibrevium inperficientium et perfectarum, et
      sic de
      ceteris.</p>
   <p>L f.99v</p>
   <p>Perfecta longissima continet 9 longas perfectas, 27 breves perfectas, 81
      semibreves perfectas et 243 minimas: [9L] Inperficiens longissima continet 6 longas
      perfectas, 18 breves perfectas, 54 minores perfectas et 162 minimas: [6L] Inperficiens
      longior et vocatur inperficiens quia inperficit longissimam, et potest dici perfecta
      longior
      eo quod est in se perfecta, quam aliqui vocant largam perfectam; continet 3 longas
      perfectas, 9 breves perfectas, 27 minores perfectas, 81 minimas: [3L] Inperfecta longior
      sive semilongior, quam aliqui vocant largam inperfectam sive semilargam, continet
      2 longas
      perfectas, 6 breves, 18 minores perfectas, 54 minimas: [2L] Inperficiens longa et
      vocatur
      inperficiens quia inperficit longiorem sive largam, et dicitur longa perfecta; continet
      3
      breves perfectas, 9 minores perfectas, 27 minimas: [L,L,L] Inperfecta longa sive semilonga
      et dicitur semilonga a semis quod est inperfecta et longa, quasi inperfecta longa;
      continet
      2 breves perfectas, 6 minores perfectas, 18 minimas: [L,L,L]</p>
   <p>Inperficiens brevis et dicitur inperficiens quia inperficit longam, et
      dicitur brevis perfecta; continet 3 minores perfectas, 9 minimas: [B,B] Inperfecta
      brevis
      sive semibrevis et dicitur a semis quod est inperfecta et brevis; continet 2 minores,
      6
      minimas: [B,B] Inperficiens brevior sive perfecta brevior sive minor perfecta et dicitur
      inperficiens eo quod inperficit brevem; continet 3 minimas: [M,M,M] Inperfecta brevior
      sive
      semibrevior sive minor inperfecta continet 2 minimas: [M,M] Inperficiens brevissima
      sive
      minima perfectans unitatem et est indivisibilem; et dicitur inperficiens eo quod inperficit
      minorem quae dicitur minor perfecta: [M,M,M] Sed nunc addita est ulterius, id est
      ultra
      minimam, scilicet non per artem sed per placitum, quae dicitur crocheta, ut hic:
      [SM,SM,SM,SM]</p>
   <p>Capitulum 4</p>
   <p>De perfectione et inperfectione longarum</p>
   <p>L 100</p>
   <p>Longa quidem in 3 dividitur species, scilicet in longam perfectam et in
      longam imperfectam et in duplicem longam sic formatam: [2L] Longa vero perfecta valet
      tria
      tempora et fit 4 modis. Primo modo fit longa perfecta quando longa sequitur longam,
      ut hic:
      [L,L,L] Secundo modo fit longa perfecta quando signum perfectionis sequitur longam,
      ut hic:
      [L,pt] Tertio modo fit longa perfecta quando duae breves secuntur longam, ut hic:
      [L,B,B,L]
      Quarto modo fit longa perfecta quando tres breves secuntur longam, ut hic: [L,B,B,B]</p>
   <p>De longa inperfecta. Longa vero inperfecta valet duo tempora et fit 5
      modis. Primo modo fit longa inperfecta quando sola brevis antecedit longam, ut hic:
      [B,L,B,L] Secundo modo fit longa inperfecta quando brevis sequitur longam, ut hic:
      [L,B,L,B]
      Tertio modo fit longa inperfecta quando 2 breves sunt inter duas longas, ut hic: [L,B,B,L]
      Quarto modo fit longa inperfecta quando tres breves sunt inter 2 longas, habentes
      signum
      divisionis inter primam brevem et duas sequentes, ut hic: [L,B,pt,B,B,L] Quinto modo
      fit
      longa inperfecta quando plures breves quam 2 vel 3 secuntur longam, ut hic: [L,B,B,B,B]</p>
   <p>Capitulum 5</p>
   <p>De perfectione et inperfectione brevium</p>
   <p>L 100v</p>
   <p>Brevis in duas dividitur species, scilicet in rectam brevem et alteram
      brevem. Recta brevis valet unum tempus, et fit ubicumque est sola brevis vel
      plures quam duae, ut hic: [B,L,B,B,B,L] Altera vero brevis valet duo tempora, et fit
      quando
      duae breves sunt inter duas longas; et tunc prima dicitur recta et secunda altera,
      ut hic:
      [L,B,B,L] Vel fit quando tres breves sunt inter duas longas, habentes signum divisionis
      inter primam brevem et duas sequentes, ut hic: [L,B,pt,B,B,L]</p>
   <p>Capitulum 6</p>
   <p>De perfectione et inperfectione semibrevium</p>
   <p>L 100v</p>
   <p>Semibrevium alia minor, alia maior. Minor valet tertiam partem unius
      temporis, maior vero valet duas partes unius temporis, ut hic: [B,S,S,B] Et notandum
      quod
      idem iudicium est de brevibus et semibrevibus sicut de longis et brevibus. Quia sicut
      pro
      longa perfecta possunt poni 3 breves quarum quaelibet dicitur esse recta brevis, et
      valet
      quaelibet unum tempus et sunt omnes aequales ut hic: [L,B,B,B,L]; ita pro recta brevi
      perfecta possunt poni 3 semibreves quarum quaelibet dicitur minor semibrevis, et sunt
      omnes
      aequales ut hic: [B,S,S,S,B] Et sicut pro longa perfecta possunt poni duae breves
      quarum
      prima dicitur recta et secunda altera ut hic: [L,B,B,L], ita pro recta brevi perfecta
      possunt poni duae semibreves quarum prima dicitur minor semibrevis et secunda maior
      semibrevis, et valet duas partes unius rectae brevis perfectae ut hic: [B,S,S,B] Et
      idem
      iudicium datur nunc de minimis: [S,M,M,[S]]</p>
   <p>Capitulum 7</p>
   <p>Sequitur de pausis</p>
   <p>L 101</p>
   <p>[CSM31:84; text: [F]inis punctorum] </p>
   <p>Pausa longae perfectae occupat tria spatia et tangit quatuor lineas, id
      est regulas, ut supra etc. Pausa longae inperfectae est cuius tractus occupat duo
      spatia et
      tangit tres regulas, ut supra. Pausa brevis tam perfectae quam inperfectae occupat
      unum
      spatium et tangit duas regulas, ut supra. Pausa semibrevis perfectae occupat duas
      tertias
      partes, ut supra; pausa minimae occupat tertiam partem unius spatii ascendendo, ut
      supra.
      Finis punctorum omnia spatia occupat et regulas, ut supra.</p>
   <p>Capitulum 8</p>
   <p>Sequitur de cantu perfecto</p>
   <p>L 101</p>
   <p>Nota quod cantus perfectus dividitur dupliciter, scilicet in modo
      perfecto et in modo inperfecto. Et primo sciendum est quae sunt eorum signa. Signum
      cantus
      perfecti de modo perfecto est circulus cum puncto medio, ut hic: [Od] Et quare: quia
      circulus denotat modum, punctus vero temporis perfectionem. Signum vero cantus
      quae est de tempore perfecto et de modo inperfecto est circulus sine punctu, ut hic:
      [O]
      Primo dicendum est de modo perfecto. Et nota quod littera sub notis exponit notas.</p>
   <p>Nota quod in cantu perfecto brevis ante brevem est perfecta. Et quando
      brevis habet punctum a parte post, perficitur hoc modo, videlicet quando minores subsecuntur
      et nulla illarum pertinet ad brevem praecedentem, ut infra.</p>
   <p>[ClefC2,Od,B,B,pt,S,S,S on staff3]</p>
   <p>Nota quod in cantu perfecto brevis est de tres semibrevibus. Et quando
      minores species subsecuntur brevem, et brevis careat punctu, proxima semibrevis vel
      valor
      semibrevis et aliquando plures pertinent ad brevem, ut infra patet.</p>
   <p>[ClefC2,B,S,B,S,M,B,M,M,M,B,M,S,M,B,SP on staff3]</p>
   <p>Nota quod 9 minimae constituunt brevem. Et quando minima vel minimae
      subsecuntur semibrevem vel semibreves carentes punctus, proxima minima pertinet ad
      semibrevem; sed si semibrevis punctata sit et minores species subsecuntur, semibrevis
      perficietur per punctum si sit perfectio, ut patet.</p>
   <p>[ClefC2,M,M,M,M,M,M,M,M,M,S,M,S,M,S,M,S,pt,M,M,M,S on staff4]</p>
   <p>Nota quod, sicut ex brevi perfecta tertia pars potest subsequi et
      aliquando plus, ita de longis in 3 semibreves probatur perfectio quando inveniantur
      in
      ligaturis sicut extra ligaturas, prout patet inferius.</p>
   <p>[ClefC3,L,S,L,S,M,L,M,S,M,Lig7cssnodcsdxaacsdxaoda,pt,Lig2cssnod,S,B,S,Lig2cssnod,M,S,M,B
      on staff4]</p>
   <p>Nota quod illa regula est generaliter quando duae species minores stant inter
      2 species maiores, vel inter punctum divisionis et speciem maiorem: prima est recta,
      secunda
      altera. Et sciendum quod pausa non potest alterari, sed pausa potest stare propter
      rectitudinem, ut infra patet.</p>
   <p>[ClefC2,L,Lig3cssnoda,S,pt,S,B,B,pt,S,M,S,Lig2acddx,Lig3cssnoda,pt,Lig2cssnod,pt,BP,S,L,Lig6cdsnodacddxaodart,BP,Lig2acddx,Lig2cssndcddx,Lig2cssnd,Lig2artcssn,Lig2cssnacddx
      on staff4]</p>
   <p>Sequitur de semibrevibus alteratis ut superius dicebatur;</p>
   <p>[ClefC3,Lig3cssnoda,pt,S,S,B,Lig3cdsnodart,Lig3cdsnodart,S,S,pt,S,S,L
      on staff4]</p>
   <p>et tunc de semibrevibus et brevibus alteratis per signa per
      ignorantiam, ut patet.</p>
   <p>(Ex. om)</p>
   <p>Valor brevis de tempore et modo perfectis patet in hiis tribus locis
      infra.</p>
   <p>[CSM31:86; text: primus locus, secundus locus]</p>
   <p>Capitulum 9</p>
   <p>Sequitur de cantu de tempore inperfecto et de modo perfecto</p>
   <p>L 102</p>
   <p>Nota quod in illo quasi in modo praecedenti: brevis ante brevem
      similiter perficitur; et quando punctus subsequitur, perficit eam ut infra notatur,
      et etiam
      3 semibreves pro brevi perfecta ut infra. Et nota quod in illo modo brevis potest
      inperfici
      per semibrevem vel valorem, et per non plus sicut in modo praecedenti.</p>
   <p>[ClefC2,Lig2cdsnod,pt,S,S,S,B,S,B,M,M,B,SP,B,MP,MP,B,MP,M,B,pt,2BP on
      staff3]</p>
   <p>Nota quod in illo modo brevis constat ex 3 semibrevibus inperfectis;
      sequitur: semibrevis inperfectus constat ex 2 minimis, et non ex 3 sicut in modo
      praecedenti. Et 6 minimae constituunt brevem in illo modo, ut patet inferius.</p>
   <p>[ClefC1,S,S,S,M,M,M,M,M,M,Lig2cssnod,S,S,SP,S,S,M,M,S,3BP on
      staff4]</p>
   <p>Nota quod eadem regula de notis alteratis tenetur in illo modo sicut
      modo praecedenti, et ut patebit in exemplis.</p>
   <p>[ClefC2,B,pt,Lig3cssnoda,S,pt,Lig3cssnoda,S,S,S,S,pt,S,S,Lig2Lacddx,Lig3cdsnodacddx
      on
      staff3]</p>
   <p>Valor brevis de tempore inperfecto et modo perfecto patet in locis
      subsequentibus.</p>
   <p>[CSM31:87]</p>
   <p>Capitulum 10</p>
   <p>Sequitur de cantu inperfecto</p>
   <p>L 102v</p>
   <p>Sciendum est quod cantus inperfectus dividitur dupliciter, in modo
      perfecto et in modo inperfecto. Et illa sunt eorum signa. Signum cantus qui est de
      tempore
      perfecto et modo inperfecto est semicirculus cum puncto in medio, ut patet hic: [Cd]
      Signum
      cantus de tempore inperfecto et de modo inperfecto est semicirculus sine punctu in
      medio, ut
      patet hic: [C]</p>
   <p>Capitulum 11</p>
   <p>Sequitur de modo inperfecto</p>
   <p>L 102v</p>
   <p>Nota quod in cantu inperfecto brevis constat ex 2 semibrevibus et
      semibrevis ex 3 minimis; constat et brevis ex 6 minimis. Et quando minimae subsecuntur
      semibrevem carentem punctum, proxima minima pertinet ad semibrevem.</p>
   <p>[ClefC2,B,Lig2cssnod,S,S,pt,M,M,M,M,M,M,S,M,S,M,B on staff3]</p>
   <p>Nota quod punctus perficit notam quando species minores subsecuntur.
      Nota etiam quod ultima semibrevis unius series potest inperfici per minimam subsequentem
      in
      illo modo, et in eodem modo potest longari.</p>
   <p>[ClefC2,S,pt,M,M,M,Lig2cssnod,pt,M,M,M,S,B,Lig2cssnod,S,B,M,L,2BP on
      staff3]</p>
   <p>Nota quod illa regula est generalis. Quando 2 species minores stant inter 2
      species maiores, vel inter punctum divisionis et notam vel pausam maioris speciei,
      prima est
      recta, secunda est altera.</p>
   <p>[CSM31:89,1] </p>
   <p>Valor brevis de tempore perfecto et modo inperfecto patet in istis
      tribus modis infra.</p>
   <p>[CSM31:89,2]</p>
   <p>Capitulum 12</p>
   <p>Sequitur de cantu de tempore et de modo inperfectis</p>
   <p>L 102v</p>
   <p>Nota quod in illo modo brevis constat ex 2 semibrevibus et semibrevis
      ex 2 minimis, ita quod 4 minimae constituunt brevem. Sed semibrevis stet cum puncto
      habens
      minimam subsequentem, constituit brevem. Et illa regula generalis quod nota cum puncto
      valet
      3 species subsequentes et proximiores.</p>
   <p>[ClefC1,B,Lig2cssnod,S,S,S,M,M,B,M,M,M,M,S,pt,M,B,S,pt,M,M,M,S,L,Lig2Lptacddxpt,S,M,M,M,S,B,2BP
      on staff4]</p>
   <p>Capitulum 13</p>
   <p>Valor 4 brevium</p>
   <p>L 103</p>
   <p>Nota quod in omni loco semibrevis potest perfici, ut patet hic.</p>
   <p>[S,pt,M,M,M,S,S,MP,M,M,S,pt,S,S,B,3BP,S,B,M,M,M,M,S,B,M,MP,S,SP,M,MP,S
      on staff5]</p>
   <p>Et quando semibrevis sic perficitur, illa semibrevis et minima
      praecedens vel subsequens constituunt brevem inperfectum.</p>
   <p>[CSM31:91; text: OMNIS CANTUS AUT EST, De modo perfecto, Vel de tempore
      perfecto, Aut de minoribus perfectis, Aut de minoribus inperfectis, Vel de tempore
      inperfecto, De modo inperfecto] </p>
   <p>Capitulum 14</p>
   <p>Sequitur de modis</p>
   <p>L 103v</p>
   <p>Modi sunt infiniti, cantandi similiter et componendi; sed omnes possunt
      reduci in tres modos, et secundum quosdam in duos, videlicet in modum perfectum et
      in modum
      inperfectum, et hoc quia omnis cantus aut est perfectus aut inperfectus. Primus modus
      constat ex maiori et minori computatis computandis. Secundus modus constat ex minori
      et
      maiori computatis computandis. Tertius modus constat ex omnibus aequalibus computatis
      computandis.</p>
   <p>Nota quod primus modus constat ex maiori et minori secundum omnes
      species, ut inferius patet, primo ex larga et longam, et postea gradatim patebit ex
      longa et
      brevi.</p>
   <p>[CSM31:92; text: Primus modus, Ex larga et longa, Ex longa et brevi, ut
      hic, Ex brevi et semibrevi, Ex semibrevi et minima]</p>
   <p>Nota quod secundus modus est e contrarius priori modo, ut patet in
      exemplis gradatim, sicut in alio, primo ex longa et larga.</p>
   <p>[CSM31:93,1; text: Secundus modus, Ex longa et larga, Ex brevi et longa,
      Duplex alter, Ex semibrevi et brevi, Ex minima et semibrevi] </p>
   <p>Nota quod tertius modus constat ex omnibus aequalibus computatis
      computandis, primo ex omnibus largis computatis computandis.</p>
   <p>[CSM31:93,2; text: Tertius modus, Ex omnibus largis, Ex omnibus longis,
      Ex omnibus brevibus, Ex semibrevibus, Ex minimas]</p>
   <p>Capitulum 15</p>
   <p>De perfectione et divisione</p>
   <p>L 104</p>
   <p>Cum dictum est de istis 3 modis divisim, nunc dicendum est qualiter duo
      primi possunt simul stare per divisionem. Videtur quod non duo sed tantum unus modus,
      et hoc
      una ratione, quia omnis cantus aut est perfectus vel inperfectus. Sed in istis exemplis
      patebit de notis alteratis generaliter secundum omnes species excepta prima specie,
      quae non
      potest alterari; et secuntur bene exempla. Regula: quia prima species non potest alterari,
      quia illa est regula generaliter ut supra notatur. Quandocumque duae species minores
      stant
      inter 2 species maiores, vel inter pausam speciei maioris vel punctum et speciem maiorem:
      prima recta, secunda altera, ut patet. Secuntur exempla.</p>
   <p>[CSM31:94; text: Perfectio tantum, Divisio tantum, Perfectio et
      divisio, Perfectio et divisio tantum] </p>
   <p>[BP,L,pt,BP,L,pt,BP,L,pt on staff3]</p>
   <p>Nota quod illae 3 longae sunt perfectae, et 3 pausae breves constituunt
      longam perfectam.</p>
   <p>[BP,L,BP,L,BP,L,BP,L,BP,L on staff3]</p>
   <p>Nota quod omnes illae longae sunt inperfectae, et pausae brevium
      perficiunt illas.</p>
   <p>[L,2BP,B,B,L,L,2BP on staff3]</p>
   <p>Nota quod illa alterata non potuit esse longa, quia in modo perfecto
      longa ante longam semper perficitur.</p>
   <p>[L,pt,BP,L,L,Lig2cdsnd,BP,Lig2acddx,2BP on staff3]</p>
   <p>Nota quod illa brevis pausa non pertinet ad proximam longam sed ad
      secundam, quia longa ante longam perficitur.</p>
   <p>[CSM31:95; text: Nota quod punctus supra nihil significat perfectionis,
      sed quod nichil ab illa descendit. Et est inperfectus, Perfectio tantum, Divisio,
      Perfectio,
      Perfectio et divisio]</p>
   <p>[SP,B,pt,SP,B,pt,SP,B,pt,S,S,S,B,pt on staff4]</p>
   <p>Nota quod illae 3 breves sunt perfectae et 3 pausae semibreves
      continent brevem perfectam, ut supra notatur de longa.</p>
   <p>[SP,B,SP,B,SP,S,B on staff4]</p>
   <p>Nota quod illae breves sunt inperfectae, etc.</p>
   <p>[2BP,BP,SP,SP,B,pt,SP,SP,B,pt,SP,SP,B,pt,Lig3cssnoda,pt on staff4]</p>
   <p>[SP,SP] pausae perficiunt illas, ut dicitur de longis. Tres pausae
      semibreves pro breve perfecta. Et hoc est regula prima in modo perfecto species.</p>
   <p>[SP,SP,S,Lig3cdsnoda,SP,B,pt,SP,Lig2cdsnod,S,B,SP,S,B,BP on staff3]</p>
   <p>Perfectio. Nota quod illae pausae semibreves pertinent ad secundam
      brevem subsequentem.</p>
   <p>[CSM31:96; text: Ad eandem speciem vel maiorem similiter perfectam.
      Perfectio, Divisio, Perfectio et divisio] </p>
   <p>Nota quod illa regula est generaliter: omnis species ante eandem
      speciem vel maiorem est perfecta nisi tertio modo, et hoc quia constat ex omnibus
      aequalibus
      computatis computandis. Alia regula est illa: punctus post notam positus aliquando
      tantum
      perficit, alias tantum dividit, aliquando simul perficit et dividit. Alia regula:
      punctus
      supra notam positus denotat quod nihil descendit ab ultima specie illius; ut si longa
      sit,
      nil descendit de ultima breve, et sic de singulis. Et quaelibet talis nota est imperfecta.
      De alteris dictum est superius.</p>
   <p>Capitulum 16</p>
   <p>Sequitur de varietate colorum</p>
   <p>L 105</p>
   <p>Nota quod in cantibus ubi sit diversitas colorum, quod si in utroque
      colore inveniatur eadem species, in uno perficitur, in alio non, vel in uno alteratur
      et in
      alio non, ut patet inferius.</p>
   <p>[Lv,Lv,L,3BP,Lv,Lv,L,3BP,Lig3vcdsnodba,BP,Lig2va,B,BP;
      2BP,2BP,Lig2cdsnd,Lig2art,B,2BP,Lig2a,Lv,Lig2va,Lv,2BP on
      staff5,Lig2acddx,Lig2cdsnd,B,2BP,Lig2a,Lv,Lig3vcdsnodart,2BP;
      S,B,S,B,S,BP,Lig2cssnod,Lig4vcdsncsdxdoda,BP on staff4]</p>
   <p>Nota quod nigredo et albedo sunt perfectiores omnium colorum; et nota:
      nigrae sunt perfectae, idcirco sunt nigrae perfectiores quam aliae. Nota quod in istis
      non
      est alia diversitas quam illa quod in uno colore, quando duae breves simul concurrunt,
      ultima alteratur et in alio non, ut patet.</p>
   <p>Capitulum 17</p>
   <p>De tertio modo</p>
   <p>L 105</p>
   <p>Nota quod tertius modus constat omnibus aequalibus computatis
      computandis; et melius potest cognosci per pausas, ut plures testantur, quando duae
      inperfectae pausae simul concurrunt.</p>
   <p>[CSM31:98; text: Nota quod pausa valens 3 breves refertur ad brevem
      post longam. Et sic illa brevis ad pausam post longam. Et eadem regula est hic.]</p>
   <p>Figurarum simplicium et compositarum protraxiones patent antea in suis
      capitulis, scilicet de largis, longis, brevibus, semibrevibus, minimis et simplis.
      Expliciunt regulae Magistri Thomae Walsingham.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS DUODECIMUS CAPITULUM PRIMUM QUID SIT QUANTITAS IN PLANA
      MUSICA</p>
   <p>2. Ostenso superius de tonis quomodo per species formentur ac quomodo
      ipsi secundum quantitatem ascensus et descensus propriis nominibus nominentur,</p>
   <p>3. videre oportet quid sit quantitas in musica,</p>
   <p>4. ubi sciendum est quod quantitas in musica alia continua et alia
      discreta dicitur.</p>
   <p>5. Continua enim quantitas in musica est que magnitudo dicitur, que
      quidem est in eius subiecto, hoc est in sono,</p>
   <p>6. nam cum aliquis sonus est musica statim est,</p>
   <p>7. et quantum durat sonus tantum quantitas continua esse in ipso
      dicitur.</p>
   <p>8. Hoc enim subiectum est non permanens, et mobile,</p>
   <p>9. et in hoc quod mobile est comparatur cum astrologia, que quidem
      est de subiecto mobili et permanenti;</p>
   <p>10. in hoc quod musica est in subiecto non permanenti comparatur cum
      geometria, que est de subiecto non permanenti sed immobili, scilicet de terra.</p>
   <p>11. Discreta autem quantitas, que multitudo dicitur, in musica est
      que de numerorum proportione tractat,</p>
   <p>12. et in hoc comparatur cum arismetrica, que de numeris
      loquitur.</p>
   <p>13. Et hec de quantitate sufficiant tibi dicta.</p>
   <p>14. DE CANTIBUS QUI PROPTER EORUM ASCENSUM NON SUNT AUCTENTICI ET PROPTER
      EORUM DESCENSUM PLAGALES</p>
   <p>15. Sunt nonnulli cantus qui a fine eorum ad dyapente et non ultra
      ascendunt,</p>
   <p>16. et per talem interruptionem que in auctentico et in plagali
      cadere potest,</p>
   <p>17. nec infra a fine aliquid descendunt,</p>
   <p>18. nec habent dyapente continuam,</p>
   <p>19. nec utuntur dyapente communi, que pluries in uno cantu repercussa
      facit ipsum subiugalem, ut superius dictum est;</p>
   <p>20. nunc talis cantus cui attribui debet, auctentico an plagali?</p>
   <p>21. Dicendum est quod tales cantus iudicandi sunt per cordam
      eorum,</p>
   <p>22. ita videlicet quod si note que sunt supra eorum cordam sunt plures quam
      ille que sunt infra, auctenticus erit, et e converso;</p>
   <p>23. et nota quod note que sunt in corda posite non debent cum
      superioribus neque inferioribus numerari; ut hic patet:</p>
   <p>[ClefC5,Lig4cdsnodaart,S,S,Lig3aod,Lig2art,S,S,S,Lig2cdsnd;
      Lig4aaart,S,S,Lig3aart,S,S,L,S,S,L,Lig2cdsnd on staff5]</p>
   <p>24. Corda namque primi et eius plagalis est F grave;</p>
   <p>25. tercii et eius plagalis, G grave;</p>
   <p>26. quinti et eius plagalis, a acutum;</p>
   <p>27. septimi et eius plagalis, [sqb] secundum acutum.</p>
   <p>28. Sed dicet aliquis: Unus cantus formatur ex speciebus communibus
      dyatessaron et dyapente, puta sic quod per has non poterit iudicari,</p>
   <p>29. itemque in notis supra et infra cordam positis equalitas
      invenitur; quid erit talis cantus?</p>
   <p>30. Dicimus quod plagalis, cuius ratio est quia quilibet auctenticus
      gliscit ad suam perfectionem, vel ad partem eius, ascendere,</p>
   <p>31. et si hoc facere nequit ob sui brevitatem, semper in eo sunt
      alique species, vel partes specierum, per quas ipsum possumus auctenticum iudicare,
      ut est
      hec Antiphona:</p>
   <p>[Marchetus, 526; text: Fundamenta eius in montibus sanctis] </p>
   <p>32. Principium enim eius est pars prime speciei dyapente, que nunquam in
      plagali cadit, ut supra de interruptionibus est ostensum.</p>
   <p>33. Item dicet aliquis: Equalitas in speciebus et in notis est in uno
      cantu, qui quidem ascendit ultra dyapente a fine semiditonum, similiterque ab eodem
      fine
      semiditonum descendit;</p>
   <p>34. hic cantus erit auctenticus an plagalis?</p>
   <p>35. Dicimus quod in tali cantu considerandus est ascensus et
      descensus,</p>
   <p>36. et si ascensus est maior quam descensus ultra id quod potest
      plagalis, auctenticus iudicatur, et e converso; ut in presentibus patet exemplis:</p>
   <p>[ClefC5,Lig3aart,Lig6aaaodart,L,S,S,S,S,L,S,S,Lig4aad on staff5]</p>
   <p>[ClefC5,Lig3aart,Lig6aaaodart,L,S,S,S,S,L,S,S,Lig3cdsnodart,Lig3ad on
      staff5]</p>
   <p>[ClefC5,Lig3aart,Lig6aaaodart,L,S,S,S,S,L,S,S,Lig3cdsnodart,Lig3aart,Lig4aad on staff5]</p>
   <p>37. Primi exempli cantus est auctenticus, quia ascendit unum tonum
      ultra illud quod potest ascendere plagalis et non descendit nisi semitonium ultra
      illud quod
      potest auctenticus.</p>
   <p>38. Item secundi exempli cantus est auctenticus, quia licet bis
      descendat semitonium ad quod non potest auctenticus, tamen illa duo semitonia non
      attingunt
      ad magnitudinem toni ad quem non potest plagalis, nam ipsa sunt minora, quia enarmonica.</p>
   <p>39. Sed, dices, cantabitur per [sqb] quadrum.</p>
   <p>40. Tunc dicimus quod quicquid ascendit supra b primum acutum est de
      substantia primi toni et non secundi,</p>
   <p>41. nam, ut supra dictum est, secundus semper per b rotundum debet
      necessario modulari.</p>
   <p>42. Tercii exempli cantus est plagalis, quia tria semitonia ad que
      descendit tonum excedunt in una dyesi,</p>
   <p>43. nam tria semitonia enarmonica sex dyeses continent inclusive;
      unus autem tonus continet solum quinque.</p>
   <p>44. Et sic in omnibus cantibus sunt advertende regule supradicte.</p>
   <p>45. FINIT TRACTATUS DUODECIMUS</p>
</div>
</main>

</body>
</html>

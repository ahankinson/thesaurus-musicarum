<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Sequuntur regulae cantus mensurati eiusdem Ottobi</p>
   <p>Capitulum 1</p>
   <p>De figuris</p>
   <p>Fl 119v</p>
   <p>Octo sunt partes prolationis sive figurae cantus simpliciter
      mensurabilis sive cantus figurati, videlicet maxima, longa, brevis, semibrevis, minima,
      semiminima, croma et semicroma. Multae aliae possunt etiam fieri secundum libitum
      ponentis,
      tamen hii sunt saepe et saepius in communi usu, ut hiis patet figuris exemplum:
      [MXv,Lv,Bv,Sv,Mv,M,SMvxrt] [CSM31:19] Nam sicut omne totum est in partes infinitas divisibile, sic maxima potest per
      infinitas partes dividi, sed haec partes sufficiunt quas vox humana proferri potest,
      et ideo
      vox ipsa partes maximae determinat. Et si vis alias componere figuras, habeant formam
      modo
      tuo, cum hoc tamen quod habeat similitudinem aliquam cum figuris in praesenti usitatis,
      ne
      videaris removeri ab auctoritate doctissimorum priscorum.</p>
   <p>Maxima vero inmediate dividitur in tres partes vel in duas; si in
      tres, dicitur perfecta, si in duas, imperfecta, quia in trinario constat perfectio,
      in
      binario vero imperfectio. Et quia inmediate sic dividitur, partes illae dividuntur
      propinquae, quia ipsam immediate maximam appellantur. Namque longi, ut dictum est,
      similiter quaelibet pars propinqua adhuc potest inmediate dividi in tres vel
      duas partes; si in tres, sic dicitur perfecta, si in duas, imperfecta. Appellantur
      haec
      partes breves quae dicuntur partes propinquae longarum et remotae maximarum, et sic
      deinceps; tamen partes propinquae brevium sunt partes remotae longarum et remotiores
      maximarum, partes vero propinquae semibrevium quae dicuntur minimae sunt partes remotae
      brevium, remotiores longarum, et remotissimae maximarum. Unde ultra minimam non datur
      minimum, licet habeamus in usu abusive hoc vocabulum semiminima quae dicitur quasi
      minimae
      medietas; sed proprie non dicitur semiminima sed minima bis vel ter prolata eodem
      tempore in
      quo minima debet pronuntiari. Si bis tamen ad minimam, dicitur dupla, si ter tripla,
      si
      quater quadrupla, et cetera. Et sic intelligendum est de ceteris figuris minoribus:
      hinc
      minima abusive loquendo quomodo dividitur hic est exemplum:</p>
   <p>[CSM31:20]</p>
   <p>Capitulum 2</p>
   <p>De signis et mensuris</p>
   <p>Fl 120</p>
   <p>Item haec figurae cognoscuntur signis, pausis, punctis, coloribus,
      subscriptionibus. Unde circulus significat brevem divisam in tres semibreves, semicirculus
      significat brevem valentem duas semibreves. Plenitudo circuli significat semibrevem
      valentem
      tres minimas, et eius vacuitudo significat semibrevem valentem duas minimas. Unde
      respectu
      brevis ad suas partes propinquas, et quia sunt divisiones sive mensurae quae hiis
      nominibus
      appellantur. Unde perfectus maior, perfectus minor, imperfectus maior, imperfectus
      minor.
      Unde sciendum est quod iste terminus perfectus denotat brevem perfectam, et imperfectus
      brevem imperfectam. Maior denotat semibrevem perfectam, minor vero semibrevem imperfectam,
      ut hiis patet figuris:</p>
   <p>[CSM31:21,1]</p>
   <p>Figura trinarii vel binarii posita post circulum vel semicirculum
      significat brevem perfectam vel imperfectam. Circulus vero vel semicirculus significat
      longam perfectam vel imperfectam. Ambae figurae trinarii vel binarii postponantur
      circulum
      vel semicirculum, prima repraesentat longam perfectam vel imperfectam et secunda brevem
      perfectam vel imperfectam. Circulus vel semicirculus vero significat maximam perfectam
      vel
      imperfectam, et plenitudo sive vacuitudo nunquam mutat significationem, exemplum hic
      patet:</p>
   <p>[CSM31:21,2]</p>
   <p>Capitulum 3</p>
   <p>De pausis</p>
   <p>Fl 120</p>
   <p>Sex sunt pausae, videlicet pausa longa, brevis, semibrevis, minima,
      semiminima et croma. Pausa longae significans longam perfectam transit per tria spatia,
      et
      imperfectam significans transit per duo spatia. Et si sint tres simul copulatae, significant
      maximam perfectam, et si duae, maximam imperfectam. Pausa brevis transit per unum
      spatium,
      tam significando brevem perfectam quam imperfectam. Unde per illam pausam nulla figura
      cognoscitur. Pausa semibrevis, tangendo lineam subter, trahitur deorsum usque ad medium
      spatium, et similiter per illam nulla figura cognoscitur. Pausa minimae, tangens lineam
      supra, sursum ascendit usque ad medium spatium, nec per istam cognoscitur aliqua figura,
      nisi tres vel duae simul ponantur. Pro semiminima, pausa similiter tangens lineam
      supra,
      ascendens usque ad medium cum circulo in summitate, nullam perfectionem vel imperfectionem
      denotat, nec pausam cromae quae sic ascendit cum circulo supra et infra. Item quando
      inveniuntur duae pausae semibrevis, denotat brevem valentem tres semibreves secundum
      communem usum. Exempla sunt haec:</p>
   <p>[CSM31:22]</p>
   <p>Capitulum 4</p>
   <p>De punctis</p>
   <p>Fl 120v</p>
   <p>Quando punctum ponitur inter duas longas, denotat maximam esse
      perfectam sua natura, et si ponatur inter duas breves, denotat longam esse perfectam;
      et
      quando inter duas semibreves, denotat brevem esse perfectam; et quando inter duas
      minimas,
      denotat semibrevem esse perfectam, nisi fortasse illud punctum reduceretur ad aliquam
      figuram ante vel post. Et punctum sic positum inter duas longas facit maximas imperfectas;
      et si inter duas breves, facit longam vel longas imperfectas; et si inter semibreves,
      facit
      breves imperfectas; et si inter minimas, sunt breves vel semibreves.</p>
   <p>Unde duplex est punctum, imperfectionis et divisionis. Punctum
      perfectionis facit figuram esse perfectam, divisionis dividendo minoris facit maioris
      imperfectas vel aliquam imperfectam et aliquam alteram, id est duplicatam. Unde si
      inter
      duas maximas ponuntur duae longae vel tres, prima maxima dicitur perfecta, nulla longa
      praecedente, a qua possit imperfici, nisi punctus ponatur inter duas longas, quae
      faciunt
      illas maximas imperfectas ratione puncti. Et sic intelligendum est de ceteris figuris,
      ut
      hic patent exempla:</p>
   <p>[CSM31:23]</p>
   <p>Item quando inter duas maximas ponitur una longa vel quatuor, nulla longa
      praecedente a qua possit imperfici, prima longa imperficit primam maximam, nisi ponatur
      iuxta maximam punctum quod dicitur punctum perfectionis, quia retinet illam maximam
      in sua
      perfectione, ut hic patet: [MXv,Lv,MXv; MXv,Lv,Lv,Lv,Lv,MXv; Lv,MXv,Lv,MXv; MXv,pt,Lv,MXv;
      MXv,pt,Lv,Lv,Lv,Lv,MXv on staff2]</p>
   <p>Capitulum 5</p>
   <p>De ligaturis</p>
   <p>Fl 120v</p>
   <p>Nota quod prima nota altior secunda, nulla virgula in sinistro, et
      ultima nota quadrata inferior penultima, ac ultima nota altior penultima quacumque
      virgula
      in dextro, est longa: [Lig2vd,Lig3vodart] Prima nota, virgula in sinistro ascendente,
      est
      semibrevis, et ita socia eius, nulla regula contradicente:
      [Lig2vcssnd,Lig2vcssna,Lig2vcssnod] Et praeter longam et semibreves duas, omnes aliae
      notae,
      si essent mille, sunt breves, tam in principio quam in medio necnon in fine, ut hic:
      [Lig3vcdsnda,Lig2va,Lig3vaod,Lig2vLacddx]</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>ANONYMVS</p>
   <p>COMPENDIVM MVSICAE MENSVRABILIS TAM VETERIS QVAM NOVAE ARTIS</p>
   <p>De modis</p>
   <p>Capitulum 1</p>
   <p>P 129</p>
   <p>Si quis artem musicae mensurabilis tam veterem quam novam sub
      compendio exemplo prospicere desideret, in huius puncti sedulo dicta tam veterum quam
      modernorum et opiniones eorundem, si idem sedulo studeat, complete reperiat.</p>
   <p>Primo sciendum est quod sex sunt modi, quorum primus ex longa et
      brevi, secundus ex brevi et longa, tertius ex longa et duabus brevibus, quartus ex
      duabus
      brevibus et una longa, quintus ex omnibus longis, sextus ex omnibus brevibus et
      semibrevibus, ut patebit.</p>
   <p>Primus sic incipit:</p>
   <p>[L,B,L,B,Lig2od,L,B,Lig3dd,B,L,B,L,B on staff3]</p>
   <p>Secundus sic incipit:</p>
   <p>[B,L,Lig2cdsnd,Lig2art,Lig2cdsnd,Lig2acddx,B,L,B,L,Lig2cdsnd,B,L on
      staff3]</p>
   <p>Tertius modus sic incipit:</p>
   <p>[L,B,B,L,Lig3ad,L,B,B,L,Lig4dodacddx,L on staff3]</p>
   <p>Quartus modus sic incipit:</p>
   <p>[B,B,L,Lig3ad,B,B,L,B,B,L,B,B,L,B,B,L on staff2]</p>
   <p>Quintus modus sic incipit:</p>
   <p>[L,L,L,L,L,L,L,L,L,L,L,L,L,L on staff3]</p>
   <p>Sextus modus sic incipit:</p>
   <p>[B,B,B,Lig6pdsnodaaaod,S,S,S,S,S,S,S,S,S,S,S,S on staff3]</p>
   <p>De figuris simplicibus</p>
   <p>Capitulum 2</p>
   <p>P 129</p>
   <p>Duplex longa valet sex tempora in modo perfecto, in imperfecto valet
      quatuor. Sed in perfecto modo duobus modis imperficitur: vel cum sola brevi et sic
      valet
      quinque tempora, vel cum duabus brevibus et sic valet quatuor. Corpus ultra modum
      consuetum
      valet tot longas quot caudas sive breves in se continet diversas ut hic:</p>
   <p>[CSM30:34] </p>
   <p>Simplex longa habet caudam a dextro latere et corpus quadratum. Quae
      vero a sinistro latere habet caudam, illa dicitur brevis et debet cani sine plica;
      quae vero
      habet duas caudas cantatur cum plica. Unde si sinistra sit longior, brevis est; si
      vero
      dextra sit longior, longa dicitur ut hic:</p>
   <p>[L,L,L,Bcsdx,Bcsdx,Bcsdx,Bpssncsdx,Bpssncsdx,Bpssncsdx,Bcdsnpddx,Bcdsnpddx,Bcdsnpddx,Lpdsn,Lpdsn,Lpdsn,L,L,L
      on staff4]</p>
   <p>De longa</p>
   <p>Capitulum 3</p>
   <p>P 129v</p>
   <p>Longa fit trium temporum quatuor modis. Primo si longa longam
      sequatur, tunc valet semper tria tempora, quicquid praecedit si sit in numero perfecto.
      Secundo si punctus perfectionis sequatur, tunc etiam, quicquid praecedat vel sequatur
      sive
      sit in modo perfecto sive in modo imperfecto, semper valet tria tempora. Tertio si
      duae
      breves sequantur, nulla brevi praecedente. Quarto si tres breves sequantur, nulla
      breve
      praecedente, ut patet in hoc exemplo:</p>
   <p>[[L],L; B,L,pt,L,B; L,Lig2a,L; L,Lig2a,B,L,Lig3aod,L,Lig3aod,L on
      staff4]</p>
   <p>Tot modis cognoscitur longa esse duorum temporum. Primo si longam sola
      brevis sequatur. Secundo si sola brevis praecedat. Tertio si duae vel tres breves
      vel plures
      ponantur post longam, ita quod punctus divisionis ponatur post primam brevem, ita
      quod prima
      brevis ordinetur cum prima longa. Quarto et ultimo si plures breves quam tres sequantur,
      si
      tamen non sequantur quinque vel sex; quia tunc longa praecedens erit trium temporum
      nisi
      sola brevis praecedat, et quinta erit altera, id est duorum temporum, ut patet hic:</p>
   <p>[L,B,Lig2od; Lig2cdsnd,Lig2art,B,L,B,L;
      L,B,pt,B,Bcsdx,L,B,[pt],Lig2a,L on staff4]</p>
   <p>[L,B,Lig5cdsndddd; L,B,[pt],Lig2d,L; L,B,MP,B,B,B,B,B,B,L,Lig3ad on
      staff4]</p>
   <p>De brevi</p>
   <p>Capitulum 4</p>
   <p>P 129v</p>
   <p>Brevis est duplex, scilicet recta et altera. Quoniam quotienscumque
      duae breves ponuntur inter duas longas vel inter longam et pausam, vel quando aequipollens
      brevi et brevis ponuntur inter duas longas, vel quando inter longam et punctum ponuntur
      duae
      breves vel e converso, secunda illarum brevium vocatur altera et valet duo tempora,
      ut patet
      hic in exemplo:</p>
   <p>[L,Lig3ad; Lig2a,L,B,B,L,Lig2a; L,S,S,S,B,L,Lig4adod,L on staff4]</p>
   <p>De ligaturis</p>
   <p>Capitulum 5</p>
   <p>P 129v</p>
   <p>Quando secunda alicuius ligaturae ascendit sine tractu, prima brevis.
      Si habeat tractum descendentem, longa fit. Si vero secunda descendat, prima est longa.
      Si
      signum ponatur descendens, brevis fit. Si autem signum ponitur ascendens, sive secunda
      illius ligaturae ascendat sive descendat, primae duae non valent nisi unum tempus
      quia
      quaelibet est semibrevis, ut patet in hoc exemplo:</p>
   <p>[Lig3aa,Lig3Laa,Lig3dd,Lig3cdsndd,Lig8cssnddddddod,Lig5cssnaaaa,Lig3cssndd,pt,Lig4cssnaaa,Lig2art,Lig2art,Lig2art,Lig2art
      on staff4]</p>
   <p>Omnes mediae sunt breves nisi tantum duae vel quinque essent, quia tunc
      secunda vel quinta alteratur. Omnis finalis ascendens est brevis nisi habeat caudam
      vel nisi
      ponatur ordine praepostero, id est situatur adverso capite, quia tunc fit longa. Omnis
      finalis descendens est longa nisi sit configurata, quia tunc est brevis ut patet hic:</p>
   <p>[Lig7cdsndddddd,Lig4Laaacddx,Lig6cdsnddddod,Lig4cssnaaa,Lig3aacddx,Lig4cdsnddd,Lig4cdsnddod,Lig5cdsndddod,Lig4cdsnddod
      on staff4]</p>
   <p>De pausis</p>
   <p>Capitulum 6</p>
   <p>P 130</p>
   <p>Pausa valet tot tempora quot continet spatia. Pausa quae continet
      dimidium spatium cum sola linea valet unam semibrevem. Pausa longa in modo perfecto
      fit
      trium temporum ante pausam duorum temporum, ut patet in hoc exemplo:</p>
   <p>[CSM30:37]</p>
   <p>De semibrevibus et minimis</p>
   <p>Capitulum 7</p>
   <p>P 130</p>
   <p>Sicut se habet brevis ad longam, sic semibrevis ad brevem et minima ad
      semibrevem. Sicut secunda duarum brevium in modo perfecto inter duas longas positarum
      alteratur, sic secunda duarum semibrevium inter duas breves pro tempore perfecto maioratur,
      ita quod valet duas semibreves si non ponatur pro secunda brevi
      aequipollens.</p>
   <p>Prima brevis imperficiet primam longam, aequipollens vero secundam
      nisi alia longa secunda sequatur. Et sic est de semibrevibus, quia si pro secunda
      semibrevi
      ponantur minimae vel aequipollens, prima semibrevis imperficiet primam brevem, aequipollens
      vero secundam nisi alia longa sequatur. Quia sicut longa ante longam est trium temporum,
      sic
      brevis ante brevem est trium semibrevium, ut patet in hoc exemplo:</p>
   <p>[L,B,B,S,S,M; L,Lig2a,L; O,B,S,S,B,L,B;
      L,B,M,M,M,B,L,B,S,M,M,M,B,S,r,B,S,pt,SP,S,B,B,L,MX on staff4]</p>
   <p>Sicut longa imperficitur a brevi, sic brevis a semibrevi et semibrevis
      a minima. Brevis perfecta dividitur in tres semibreves, et quaelibet semibrevis in
      tres
      minimas, et sic tempus perfectum continet novem minimas. Tempus autem imperfectum
      dividitur
      in duas semibreves et quaelibet semibrevis in tres minimas, et sic tempus imperfectum
      continet sex minimas ut hic:</p>
   <p>[L,B,B,S,S,M,O,B,S,S,S,pt,M,M,M,M,M,M,M,M,M; C,B,S,S,M,M,M,M,M,M on
      staff4]</p>
   <p>In nova arte non ponuntur alica puncta inter semibreves nisi causa
      alterationis. In veteri autem arte omnes semibreves quae ponuntur inter duas quadratas,
      vel
      inter punctum et quadratum, vel inter duo puncta, ponuntur pro uno tempore ut hic:</p>
   <p>[S,S,S,S,pt,S,S,B,pt,B,S,S,S,B,S,S,pt,S,S,S,pt,S,S,S,L,S,S,L on
      staff4]</p>
   <p>Si post tales semibreves vel breves ponatur brevis vel semibrevis quam velimus
      alterare, oportet quod punctus ponatur ante ultimas semibreves quae aequipollent brevi,
      sive
      breves quae aequipollent perfectioni. Qui quidem punctus ponitur causa divisionis,
      et aliter
      ponitur causa alterationis; et sic duos punctos necesse est ponere ibidem ut hic:</p>
   <p>[S,M,S,S,pt,S,M,S,S,L,B,B,[pt],B,B,B,L on staff4]</p>
   <p>Sicut duplex longa imperficitur per solam brevem, sic simplex longa
      per solam semibrevem, et brevis imperficitur per solam minimam. Sicut duplex longa
      imperficitur a duabus brevibus, sic simplex longa duorum temporum perfectorum a duabus
      semibrevibus, sic simplex longa duorum temporum perfectorum a duabus semibrevibus,
      ita quod
      non valet nisi quatuor semibreves quae primo valebat sex. Sic brevis imperficitur
      a duabus
      minimis, ita quod non valet nisi quatuor minimas ut hic patet:</p>
   <p>[Lig2cdsndMX,Lig2MXcddxa,L,S,C,B,M,pt,M,B,Lig3cdsndMXa,S,L,S,pt,M,B,M,pt on staff4]</p>
   <p>Si duae minimae semibreves ponantur pro tempore perfecto, secunda
      debet dici maior et valet duas semibreves, nisi prima signetur. Si tres, omnes sunt
      aequales. Si quatuor, prima minor, secunda minima et aliae semibreves. Si quinque,
      prima et
      tertia minores, secunda et quarta minimae, quinta semibrevis. Si sex, pares minimae,
      inpares
      minores. Si septem, quarta et sexta minores, reliquae minimae. Si octo, septima minor,
      reliquae minimae. Si novem, omnes sunt minimae ut hic apparet:</p>
   <p>[S,S,pt,M,S,pt,S,S,S,pt,S,M,S,S,pt,S,M,S,M,S,pt,S,M,S,M,S,M,[pt] on
      staff4]</p>
   <p>[M,M,M,S,M,S,M,MP,M,M,M,M,M,M,S,M,[pt],M,M,M,M,M,M,M,M,M on staff4]</p>
   <p>Si pro tempore imperfecto ponantur duae, aequales sunt. Si tres, prima
      semibrevis, secunda minor, tertia minima. Si quatuor, pares minores, impares minimae.
      Si
      quinque, quarta minor, reliquae minimae. Si sex, omnes sunt minimae.</p>
   <p>De signis tempus perfectum et imperfectum denotandis</p>
   <p>Capitulum 8</p>
   <p>P 130v</p>
   <p>Pro tempore perfecto denotando, ponitur circulus rotundus vel tres
      tractuli; pro imperfecto vero ponuntur semicirculi vel duo tractuli ut hic patet:</p>
   <p>[CSM30:40]</p>
   <p>De modo perfecto et imperfecto</p>
   <p>Capitulum 9</p>
   <p>P 130v</p>
   <p>Modus perfectus vocatur quando tria tempora capiuntur pro qualibet
      perfectione; et tunc secunda duarum brevium alteratur et pausae trium temporum fiunt
      in uno
      corpore, et longa ante longam valet semper tria tempora. Modus autem imperfectus est
      quando
      duo tempora ponuntur pro una perfectione; in quo nulla brevis alteratur nec ulla longa
      fit
      trium temporum, nisi maior pausa duobus temporibus fiat in uno corpore, vel nisi punctus
      postponatur. Duplex longa valet quatuor tempora in tali modo. Unde
      quotienscumque duae pausae reperiuntur immediate quarum quaelibet non est nisi duorum
      temporum, modus est imperfectus; si trium in uno corpore, modus est perfectus.</p>
   <p>[B,Lig2a,L,B,B,L; L; B,B,L; Lig3aod,L; Lig2MXd,L,L on staff4]</p>
   <p>De notis rubeis</p>
   <p>Capitulum 10</p>
   <p>P 130v</p>
   <p>Rubeae ponuntur duabus de causis: vel quia cantantur de alio modo vel
      tempore quam nigrae, vel quia dicantur in octava, ut hic patet:
      [[B,B,S],L,2LP,2LP,L,L,L,2LP,2LP,[L,L,L,2LP],L,L,L,L,2LP,2LP,[B,B,S],Lig3aod on staff4]</p>
   <p>EXPLICIT ARS CANTUS</p>
</div>
</main>

</body>
</html>

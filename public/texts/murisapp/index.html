<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>... inventum est] addito: Item aliter hoc probatur per medium proportionale.
      Nam natura numerorum talis est, quod si duo numeri sint in aliqua proportione procreati
      ex
      eisdem, in eadem proportione manebunt, ut duo et tres in 6 sesquialtera se habent.
      Ex his
      autem procreati habent 4, 6, 9, inter quos similiter eadem proportio reperitur, ducantur
      enim 2 et 3 velut radices tam in se, quam unus in alterum et supradictos numeros generabunt.
      Ex hoc sic arguitur: numeri 243 et 256, inter quos est proportio semitonalis, ducantur
      ut
      radices tam in se, quam unus in alterum et producantur hi numeri 59049, 62208, 65536,
      inter
      quos similiter semitonalis proportio reperitur. Si igitur inter radices fuit vera
      semitonii
      proportio, cum illa sit</p>
   <p>in numeris propositis duplicata, sequitur, quod inter extrema sit toni
      proportio, quod est falsum. Nam si super primum sui octava pars addatur, tertium superabit.
      Igitur inter primum et secundum non fuit vera semitonium, nec inter secundum et tertium.
      Ergo primus et tertius complere tonum integrum nequiverunt. Igitur similiter inter
      radices,
      quae sunt 243 et 256 non fuit vera toni medietas, ymo minus, quod est propositum.</p>
   <p>[Musica speculativa appendix, 291; text: Tonus, Duo minora semitonia,
      Semitonium maius, Semitonium minus, Differentia est comma 894 1/8, 59049, 243, 62208,
      256,
      65536, 269, 66430 1/8] </p>
</div>
</main>

</body>
</html>

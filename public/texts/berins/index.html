<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>INSTITUTIO SANCTI BERNARDI ABBATIS CLAREUALLIS QUOMODO CANTARE ET PSALLERE
      DEBEAMUS</p>
   <p>Venerabilis pater noster beatus Bernardus abbatis clareuallis precepit
      monachis hanc formam candendi tenere, affirmans hoc deo et angelis placere, ita dicens:</p>
   <p>Psalmodiam non nimium protrahamus, sed rotonde et uiua uoce cantemus.
      Metrum et finem uersus simul intonemus et simul dimittamus. Punctum nullus teneat,
      sed cito
      dimittat. Post metrum bonam pausam faciamus. Nullus ante alios incipire et nimis currere
      presumat, aut post alios nimium trahere uel punctum tenere. Simul cantemus, simul
      pausemus,
      semper auscultando.</p>
   <p>Quicumque incipit antiphonam aut psalmum aut hymnum aut responsorium aut
      alleluia, unam aut duas partes solus tractim dicat, aliis tacentibus; et ab eo loco
      quo ille
      dimittit, alii incipiant, non repetentes quod ille iam dixit. Similiter teneatur dum
      cantor
      reincipit antiphonam, alleluia, et responsorium. Hoc ubique seruetur, ne alter redicat
      quod
      iam ab altero dictum est.</p>
   <p>Dum hymnos, alleluia, aut responsorium cantemus, in clausulis
      aliquantulum expectemus, maxime tamen in festiuis diebus.</p>
</div>
</main>

</body>
</html>

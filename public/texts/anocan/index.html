<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>In defectionibus hujusmodi solet necessario synemenon in superioribus
      aliquando suffragari; ita nonnumquam videtur refragari in his duntaxat
      cantibus qui inferioribus per synemenon decurrunt, cujus vicem in superioribus supplere
      nequeunt, sed et hoc aliquando, non semper. Hoc vero in talibus est observandum, ut
      si
      cantus a finali incipiat quarto loco, ibi a finali totus hic ordinatur a quarto sociali.
      Opportet etiam et illud considerare ut, quum in omnibus subjugalibus tonis ascensus
      usque in
      diapente et ultra suppetat, propterea quoque usque in nonum in talibus ascendere valeat.
      Et
      tres alii authentici, tertius videlicet, quintus et septimus in locum regulariter
      sibi
      ordinatum deficientibus nervis minus perveniunt, quod doctus cantor, quotiens id ratio
      exposcit, inferius redeat, ut perapto loco voces resumat quas in superioribus non
      invenerat.
      Hoc tamen interim breviter notandum quod omnis principalis sonus, sive ille sit authentici
      cujus libet, sive plagis ejus, semper a finali suo in quem regulariter definit incipiat.
      Notandum vero est quod quinto semper loco, superioribus finalibus quaedam talis concordia
      est, ut aliqua mela in eis quasi regulariter inveniantur finire, velut hoc responsorium:
      Factum est dum tolleret, quod quidem regulariter incipiens, extra regulam ultra nonum
      in
      decimum sonum ascendens, nequaquam terminat in lichanos hypaton finali D, sed in mese
      a ejus
      sociali; hoc ergo socialitatis foedus obtinent lichanos hypaton D cum mese a hypate
      meson E
      cum paramese [sqb], parhypate meson F cum trite diezeugmenon c. Hinc est etiam quod
      multi
      ignorant in qua corda plerosque cantus incipere debeant, quos in quatuor finalibus
      finire
      non reperiuntur. Sic est, verbi gratia, antiphona Domine qui operati sunt justitiam
      in sexto
      modo, quae nisi in trite diezeugmenon initium habeat, regulariter nullo modo cantabitur;
      sicut et antiphona Et alias oves; similiter antiphona Ante me non formatus, in lichanos
      hypaton D qui primi modi est, quam multi autumant de quarto, sed fallunt. Itemque
      de eodem
      Ex quo facta est in quarto tono, nam que modi eadem varietas est. Namut ex pluribus
      aliqua
      ad medium deducamus, antiphona Ad te Domine levavi et Ex Egypto, nisi in mese a incipias,
      ordinem suum per tonos tenere nullatenus valebit. Unde etiam hae antiphonae quae in
      hunc
      modum decurrunt, id est Benedicta tu et caeterae huic similes, illarum omnium regula,
      [quod]
      in paranete diezeugmenon d incipiendae sunt, et finalis vox in mese a nihilominus
      terminanda; sed et initium in lichanos meson G sumendum; verum communio Beatus servus
      in
      nonam primam quam nos b rotundam vocitamus inchoanda est, si eam recte cantare
      velis; et in mese a consumenda; aliter enim nusquam regulariter inveniens. Sic et
      de
      reliquis considerandum.</p>
   <p><br>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Primus tonus; primus hemitonius; ultimus. Qui ita designantur per
      quinque digitos laevae palmae, ut ab auriculari digito incipiat primus tonus, et a
      medico
      primus hemitonius; ab impudico autem medius tonus, ab indice vero ultimus hemitonius,
      a
      pollice quoque ultimus tonus.</p>
</div>
</main>

</body>
</html>

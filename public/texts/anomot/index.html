<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Clm. 14663, fol. 27 r., v.</p>
   <p>Omnis cantus per notam canitur, aut per prepositam, aut per subpositam,
      aut per interpositam, aut per appositam, aut per mixtam. Mixte autem sunt
      quando note commiscentur sursum vel deorsum.</p>
   <p>Musica motus est vocum scilicet: Tonus, Semitonus, Semiditonus,
      Ditonus, Dyatessaron, Dyapente. Hic fit Arsi ac THesi id est vocis elevatione seu
      depositione. Iungitur autem altera alteri ipsa sibi, similiter dissimiliter elevatio
      elevationi vel depositio depositioni, Fiunt autem he vocum coniunctiones nunc preposite,
      nunc subposite, interdum interposite, modo vero apposite aliquando etiam mixte secundum
      laxationis et acuminis hoc est augmenti et detrimenti modorum varias qualitates, id
      est
      secundum qualitatem elevationis et depositionis hoc est amplificationis vel diminutionis
      modorum hoc est tonorum videlicet proti, deuteri, triti, tetrardi varias qualitates
      id est
      diversas species.</p>
   <p>Thesi itaque iungitur arsi per tonum, ut "ecce nomen domini"
      [G/G/c/c/d/e/dc supra lin.], et item antiphona "Ductus est" [C/CD/D supra lin.]. Aliquando
      per semitonum, ut "Petre" [F/EEGaG supra lin.], et item "Spiritu principali"
      [F/E/DC/F/G/Fa/a supra lin.]. Preposite vero sunt quando thesi [ponitur supra lin.]
      prius
      quam arsi, ut "Eecce nomen domini" [D/EF/G/G/FG/FE/DC supra lin.]. Subposite
      sunt quando arsi ponitur prius quam thesi, ut "Ecce maria" [F/C/CD/D/D supra lin.].
      Interposite sunt, ut "Alleluia [C/D/EG/G/G supra lin.], Hic est discipulus". (Clm.
      fol. 27
      v.) Apposite sunt ut "Alleluia [FEF/DG/GcGacd/cc supra lin.] Paratum". Mixte [vero
      supra
      lin.] sunt, ut "Alleluia [CDDEFEFDCDD supra lin.] Veni sancte".</p>
   <p>Repercusse [voces supra lin.] sunt, ut "laudabilis" [cc/d/c/dccdc supra
      lin.]. Repercusse et simplices sunt, ut "Tibi dixi" [Gc/c/ccc/c/ccc supra lin.] et
      facte
      sunt per VI modos qui designati sunt hac in figura. Tonus, Semitonus, Ditonus, Semiditonus,
      dyatessaron, dyapente. Sine istis enim consonantiis, nec elevatio iungitur depositioni,
      nec
      depositio elevationi.</p>
   <p>Preponuntur ergo vel subponuntur, interponuntur apponuntur, et
      miscentur hii supra dicti motus, utpote tonus tono preponitur vel quilibet motus alius
      CD :
      ED Subponitur ut GE : DE. Interponitur ut DG : FE. Apponitur ut illud CD : FD. Admiscentur
      iuxta illud, CE : FG : FC. Possunt igitur he note per supradictas VI consonantias
      coni(i)ungi sicuti monstratum est.</p>
   <p>Lugd. Bat. B.P.L. 194, fol. 14 r., v.</p>
   <p>(fol. 14 v.; cf. G.S. II, 18) Omnis cantus per notam canitur, aut per
      praepositas, aut per suppositas, aut per interpositas, aut per appositas, aut
      per mixtas. Mixtae autem sunt, quando notae commiscentur sursum vel deorsum.</p>
   <p>(fol. 14 v.). Musica est motus vocum. Tonus, Semitonus, ditonus,
      Semiditonus, Dyatessaron, dyapente, Arsis thesis iunguntur, altera alteri ipsae sibi,
      similiter, dissimiliter; arsis elevatio, thesis depositio. Prepositae, Suppositae,
      Interpositae, Appositae, Mixtae. Secundum laxationis et acuminis, augmenti et detrementi
      modorum varias qualitates.</p>
   <p>(fol. 14 r.) Secundum variam qualitatem acuminis et gravitatis augmenti
      et amplificationis, detrimenti id est, diminutionis, et secundum protum, deuterum,
      tritum,
      tetrardum.</p>
   <p>[T]hesis iungitur arsi per tonum, ut "ecce nomen domini", et item
      "Ductus est ihesus". Aliquando per semitonum, ut "Petre", et item "Exultate deo" et
      reliqua.
      Prepositae sunt quando thesis ponitur prius quam arsis, ut "Eecce nomen domini". Suppositae sunt quando arsis ponitur prius quam thesis, ut "Ductus est ihesus".
      Interpositae sunt, ut "Alle". Appositae sunt ut "Alle". Mixtae vero sunt, ut "Alle".</p>
   <p>Repercussae sunt, ut "Laudabilis populus". Repercussae et simplices
      sunt, ut "Tibi dixit." Et sunt factae per sex modos qui designati sunt in hac figura.
      Sine
      ipsis consonantiis, nec elevatio iungitur depositioni, nec depositio elevationi, nec
      sibi
      ipsis. Similis dissimili. Elevatio elevationi.</p>
</div>
</main>

</body>
</html>

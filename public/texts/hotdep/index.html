<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De proportionibus Johannis Hothbi</p>
   <p>De divisione proportionum</p>
   <p>Capitulum 1</p>
   <p>Fl 6v</p>
   <p>Proportio est habitudo vel respectus duorum sibi invicem comparatorum,
      quae duplex est, videlicet proportio aequalitatis et proportio inaequalitatis. Proportio
      aequalitatis est habitudo duorum aequalium sibi invicem comparatorum, sicut unum uni
      et duo
      duobus, et cetera. Proportio inaequalitatis est respectus duorum inaequalium sibi
      invicem
      comparatorum, sicut duo uni vel e converso. Proportio aequalitatis habet tantum unam
      speciem, quae est scilicet aequalitas aequalium, sed numero sunt infinitae. Proportio
      inaequalitatis est duplex, videlicet proportio maioris inaequalitatis et proportio
      minoris
      inaequalitatis. Proportio maioris inaequalitatis est respectus maioris ad minus, sicut
      duo
      uni. Proportio vero minoris inaequalitatis est respectus sive habitudo minoris ad
      maius,
      sicut unum duobus. Proportio maioris inaequalitatis est quintuplex, videlicet Multiplex,
      Superparticularis, Superpartiens et duae compositae, videlicet Multiplex superparticularis
      et Multiplex superpartiens.</p>
   <p>De proportione multiplici</p>
   <p>Capitulum 2</p>
   <p>Fl 6v</p>
   <p>Multiplex est quando maior terminus in se praecise continet
      multipliciter minorem, cuius species sunt: Dupla, Tripla, Quadrupla, Quintupla, Sextupla,
      Septupla, Octupla, et sic deinceps.</p>
   <p>Dupla est quando maior terminus in se continet totum minorem bis
      praecise, ut hic:</p>
   <p>[CSM39:37,1; text: Dupla, 1, 2, 3, 4, 5, 6, 7, 8, 9, 10, 11, 12, 14, 16, 18,
      20, 22] </p>
   <p>Tripla est quando maior terminus in se praecise continet ter minorem,
      videlicet</p>
   <p>[CSM39:37,2; text: Tripla, 1, 2, 3, 4, 5, 6, 7, 8, 9, 10, 11, 12, 15,
      18, 21, 24, 27, 30, 33]</p>
   <p>Quadrupla est quando maior terminus in se continet totum</p>
   <p>minorem quater praecise, videlicet</p>
   <p>[CSM39:37,3; text: Quadrupla, 1, 2, 3, 4, 5, 6, 7, 8, 9, 10, 11, 12,
      15, 16, 20, 24, 25, 28, 30, 32, 35, 36, 40, 44, 45, 48, 50, Quintupla]</p>
   <p>Et sic intelligitur de aliis.</p>
   <p>De partibus numerorum</p>
   <p>Capitulum 3</p>
   <p>Fl 6v</p>
   <p>Partes cuiuscunque totius aut sunt partes aliquotae aut non aliquotae.
      Pars aliquota est quae aliquotiens sumpta praecise reddit suum totum, sicut unus respectu
      cuiuscunque numeri, et duo respectu sex. Et si reddit suum totum praecise, dicitur
      pars
      aliquota media, si ter tertia, si quater quarta, et cetera. Pars non aliquota est
      quae
      aliquotiens sumpta praecise non reddit suum totum. Et si binarius superat, vocatur
      pars non
      aliquota superbi, si trinarius supertri, si quarternarius superquatri; sicut duo tres,
      et
      quatuor respectu quinarii. Et quodlibet totum tot partes habet quot in se continet
      unitates,
      et sic tot comparationes habere etiam potest. Unde terminus minor vocatur totum respectu
      partis qua maior numerus superat minorem, et terminus maior vocatur comparans. Etiam
      sexquitotum dicitur, quod idem est quod terminus minor et altera media.</p>
   <p>Item duo dicitur pars non aliquota duae tertiae de tribus, et duae
      quintae de quinque, et cetera; et tres dicitur pars non aliquota tres quartae de quatuor, et tres quintae de quinque, et cetera; et quatuor dicitur pars non aliquota
      quatuor quintae de quinque, et cetera. Et similiter dicuntur partes non aliquotae
      tres
      septimae de septem, sex septimae de septem, et sic capiunt nomina tam de minori termino
      quam
      de maiori.</p>
   <p>De proportione superparticulari</p>
   <p>Capitulum 4</p>
   <p>Fl 7</p>
   <p>Superparticularis est quando maior numerus praecise continet semel
      totum minorem et eius partem aliquotam mediam, vel tertiam, vel quartam, et sic deinceps.
      Cuius species sunt: sexquialtera, sexquitertia, sexquiquarta, sexquiquinta, sexquisexta,
      sexquiseptima, sexquioctava, sexquinona, et sic deinceps.</p>
   <p>Sexquialtera est quando maior numerus in se continet totum minorem
      semel et eius partem aliquotam mediam:</p>
   <p>[CSM39:38,1; text: 2, 3, 4, 6, 8, 9, 10, 12, 14, 15, 16, 18, 20, 21,
      22, 24, 27, 30, 33]</p>
   <p>Sexquitertia est quando maior numerus continet totum minorem in se et
      eius partem aliquotam tertiam:</p>
   <p>[CSM39:38,2; text: 3, 4, 6, 8, 9, 12, 15, 16, 18, 20, 24]</p>
   <p>Et istae declarationes dantur ceteris speciebus mutatis mutandis, id
      est: media vel tertia in quartam vel quintam vel sextam.</p>
   <p>De proportione superpartiente</p>
   <p>Capitulum 5</p>
   <p>Fl 7</p>
   <p>Superpartiens est quando maior numerus in se continet totum minorem
      semel et eius partem non aliquotam, videlicet duas quintas vel tres quintas vel quatuor
      quintas, aut tres quartas, aut quatuor sextas aut quinque sextas, aut duas septimas
      vel tres
      septimas, et sic de ceteris. Cuius species sunt: superbipartiens tertias, superbipartiens
      quintas, supertripartiens quintas, superquatripartiens quintas, supertripartiens quartas,
      superbipartiens septimas, supertripartiens septimas, et cetera. Et sic deinceps, habendo
      denominationes ab excessu et a termino minori.</p>
   <p>Superbipartiens tertias est quando maior terminus in se continet totum
      minorem semel et eius partem non aliquotam duas tertias vel quatuor sextas, ut hic:</p>
   <p>[CSM39:39,1; text: 3, 5, 6, 9, 10, 12, 15, 18, 20, 21, 24, 25, 30, 35,
      40]</p>
   <p>Supertripartiens quartas est quando maior terminus continet totum
      minorem semel et eius partem non aliquotam tres quartas, ut hic:</p>
   <p>[CSM39:39,2; text: 4, 7, 8, 14, 16, 28]</p>
   <p>Et eadem declaratio convenit aliis speciebus mutatis mutandis.</p>
   <p>De proportione multiplici superparticulari</p>
   <p>Capitulum 6</p>
   <p>Fl 7</p>
   <p>Multiplex superparticularis est quando maior terminus continet in se
      totum minorem multipliciter et eius partem aliquotam mediam vel tertiam. Cuius species
      sunt:
      Dupla sexquialtera, Tripla sequialtera, Quadrupla sexquialtera, et Dupla sexquitertia,
      Tripla sexquitertia, et cetera, componendo cum singulis singulas.</p>
   <p>Dupla sexquialtera est quando maior terminus in se continet totum minorem bis
      et eius partem aliquotam mediam, ut hic:</p>
   <p>[CSM39:40,1; text: 2, 4, 5, 8, 10, 20]</p>
   <p>Tripla sexquialtera est quando maior terminus continet in se totum
      minorem ter praecise et eius partem aliquotam, ut hic patet:</p>
   <p>[CSM39:40,2; text: 2, 4, 7, 8, 14, 28]</p>
   <p>Dupla sexquitertia est quando maior terminus in se continet totum
      minorem bis et eius partem aliquotam tertiam. Et sic haec diffinitio convenit aliis
      speciebus mutatis mutandis.</p>
   <p>De proportione multiplici superpartienti</p>
   <p>Capitulum 7</p>
   <p>Fl 7v</p>
   <p>Multiplex superpartiens est quando maior terminus in se continet totum
      minorem multipliciter et eius partem non aliquotam duas tertias, vel duas quintas,
      vel tres
      quintas. Cuius species sunt Dupla superbipartiens tertias, Tripla superbipartiens
      tertias,
      et Dupla supertripartiens quartas, Tripla supertripartiens quintas, et sic componendo
      cum
      singulis species singulas.</p>
   <p>Dupla superbipartiens tertias est quando maior terminus continet in se
      totum minorem bis et eius partem non aliquotam duas tertias, et cetera:</p>
   <p>[CSM39:40,3; text: 3, 6, 8, 12, 16, 32]</p>
   <p>Tripla superbipartiens tertias est quando maior terminus in se continet totum
      minorem ter et eius partem non aliquotam duas tertias:</p>
   <p>[CSM39:41,1; text: 3, 6, 11, 12, 22, 44]</p>
   <p>Dupla supertripartiens quartas est quando maior terminus in se continet
      totum minorem bis et eius partem non aliquotam tres quartas:</p>
   <p>[CSM39:41,2; text: 4, [8], 11, [16], 22, 44]</p>
   <p>Tripla supertripartiens quartas est quando maior terminus in se
      continet totum minorem ter et eius partem non aliquotam tres quartas, et cetera:</p>
   <p>[CSM39:41,3; text: 4, 8, 15, 30, pars vero aliquota 3/4]</p>
   <p>Et quando proportiones fiunt in maioribus numeris, possunt reduci ad
      numeros radicales per divisionem medii vel tertii vel alteriusvis partis. Sicut
      superbipartiens tertias per denarium ad senarium ordinatur, divisione medii potest
      reduci ad
      quinarium trinario comparatum, ut hic:</p>
   <p>[CSM39:41,4; text: 3, 5, 6, 10]</p>
   <p>Et quamvis habent alia nomina quoad unitatem numerorum, tamen eadem est
      proportio, scilicet eadem species quod habitudinem, id est respectum.</p>
   <p>De proportionibus minoris inaequalitatis</p>
   <p>Capitulum 8</p>
   <p>Fl 7v</p>
   <p>Genera minoris inaequalitatis sunt quinque, videlicet submultiplex
      subsuperparticulare, subsuperpartiens, submultiplex superparticularis et submultiplex
      superpartiens. Species subsuperparticularis sunt: subsexquialtera, subsexquitertia,
      et sic
      deinceps de reliquis intelligendum est omnibus, addendo "sub" et comparando minorem
      terminum
      maiori. Ita quod minor tantum contineat partem aliquam vel aliquotam de maiori numero
      praecise, vel superhabundanter, ut hic:</p>
   <p>[CSM39:42; text: Subdupla, 1/2, 2/4, Subsexquialtera, 2/3, 4/6,
      Subsuperbipartiens tertias, 3/5, 6/10]</p>
   <p>Et sic numeris omnes proportiones significari possunt, id est
      proportionum proprie sunt signa, quamvis et aliis signis aliquando notificantur, et
      cetera.</p>
</div>
</main>

</body>
</html>

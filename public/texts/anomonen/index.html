<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MONOCHORDUM ENCHERIADIS</p>
   <p>Monochordum Encheriadis constat in X et VIII cordis, ex quatuor
      videlicet gravibus et quatuor finalibus quatuorque mediis ac totidem excellentibus,
      adjunctis duabus superexcellentibus; componuntur ex tono et semitonio duobusque tonis.
      Hujus
      autem monocordi particio sic disponitur.</p>
   <p>Primum totam tabulam per quatuor divide sectiones, quarum prima in
      sinistra magoda primae gravis nomine titulatur. Secunda quarta gravis nominatur. Tercia
      autem quarta finalis dicitur. Et quarta terciae excellentis vocabulo pollet. Iterum
      eamdem
      tabulam in novem divide, nonamque partem in sinistra protono constitue. Atque ipsa
      corda
      secunda gravis vocatur. Deinde a dextra magoda usque qurtam gravem in VIII divide,
      nonamque
      inante porrectam pro tercia gravi accipe. Item usque ad eamdem quartam gravem per
      IX
      metieris. Et nona pars erit prima corda finalis, usque ipsam finalem per IX metiendo.
      Faciendo faciet nona pars secundam finalem in semitonio. Inde usque supradictam quartam
      finalem VIII partes disponens, nona in ante protensa ostendit terciam finalem. Mox
      etiam ad
      ipsam quartam finalem per IX partieris, nonaque pars primam mediam demonstrabit. Hinc
      usque
      primam mediam per IX divide, et nona pars pandet secundam mediam in semitonio. Retro
      a
      quarta finali usque tertiam jam dictam excellentem per medium divide, in ipsoque meditullio terciam mediam constitue. Dehinc usque ad ipsam terciam mediam
      per IX
      metire; nonamque partem pro quarta media pone, et usque quartam mediam per IX dividendo,
      in
      nona parte primam excellentem constituito. Insuper ipsam primam excellentem per IX
      partieris, in parte nona fiet secunda excellens. Usque terciam vero supradictam per
      IX
      metiens, nona pars monstrabit quartam excellentem. Per novem bis multiplica, et in
      fine
      ultimos excellentes multiplica: prima gravis, secunda gravis, tercia gravis, quarta
      gravis;
      prima finalis, secunda finalis, tercia finalis, quarta finalis; prima media, secunda
      media,
      tercia media, quarta media, prima excellens, secunda excellens, tertia excellens,
      quarta
      excellens, superexcellentes duae. Prima finalis inclinum S. ad caput ita S; secunda
      finalis
      Eversum ad caput ita E; tertia iota simplex et inclinum ita I; quarta finalis E dimidium
      ad
      caput ita E. Graves retroversi finales ita.... Superiores demissi capita finales ita.....
      Excellentes demissi capita graves ita......, excepto trito qui in gravibus notam habet
      H,
      inclinum. In superioribus H versum et inclinum....... in excellentibus iota perfixum
      * Duo
      residui signa habent jacentis proti et deuteri. Sunt omnes XXVIII, quo videlicet singuli
      extremam suam symphoniam attingant, id est XV sonum.</p>
</div>
</main>

</body>
</html>

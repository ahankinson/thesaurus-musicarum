<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MENSURA MONOCORDI</p>
   <p>In monocordo, quod dicitur Fortunatiani, illa mensura tenenda est, ut
      in principio totius spatii ponatur protus gravis cum hac nota [signum]. Deinde tota
      regula
      in novem dividatur, et illa parte nona detracta ibidem ponatur deuterus gravis cum
      hac nota
      [signum]. Ab eodem loco usque in finem sumatur tercia pars, in quo loco ponatur deuterus
      finalis ad hunc modum [signum]. Quo spatio in octo diviso et octava adiecta parte
      fit tonus
      ibique signatur protus finalis ita [signum]. Eodem iterum spatio in octo diviso erit
      alter
      tonus, qui dicitur tetrardus gravis ita [signum]. Nihilominus exinde octava parte
      sumpta
      priorique loco addita, cadit continuus tercius tonus, qui dicitur tritus gravis ita
      [signum]. Inter quem et illum deuterum, qui primus est factus, ultro se fert semitonium
      non
      propria qualibet regula factum, sed communi aliarum dimensionum ratione inventum.
      Incipiatur
      iterum a deutero finali, et quod residuum est monocordi inmensurati dividatur in tria.
      Tertia parte reperta signetur deuterus superiorum cum tali figura [signum] proportione
      toni
      effectus. Hoc per octo diviso et octava per epogdoum adiuncta erit protus superiorum
      tali
      caractere formatus [signum]. Iterumque ab hoc octo partibus sumptis et octava parte
      addita
      tetrardus finalis hic [signum]. Illi quoque octava sua parte superposita tritus erit
      finalis
      iste [signum]. Inter quem et deuterum finalium denuo se ingerit sua sponte semitonium.
      Expensis igitur duobus tetracordis . . .</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Sancti spiritus assit nobis gratia.</p>
   <p>INCipit ars magistri Iohannis de Muris de Francia scripta per
      venerabilem virum et religiosum fratrem Theodonum de sancta Agatha priorem Capuanum
      ordinis
      sacri monasterij Montis Virginis. Sub Anno domini 1432. vltimo mensis marcij decime
      Indiccionis. In primis videlicet</p>
   <p>MVsica est arcium domina. continens omnium methedorum
      principia In primo gradu certitudinis confirmata. Et in rerum natura omnimode mirabiliter
      proporcionata</p>
   <p>Delectabilis intellectui</p>
   <p>Amabilis auditui</p>
   <p>Tristes letificans</p>
   <p>Anxios amplificans</p>
   <p>Confundens inuidos</p>
   <p>Confortans languidos</p>
   <p>Insopiens vigilantes</p>
   <p>Euigilans dormientes</p>
   <p>Nutriens amorem</p>
   <p>Honorans possessorem</p>
   <p>Si finem debitum fuit ad secuta. Ad dei laudem finaliter est
      inuenta</p>
   <p>QVilibet in arte praticha et mensurabilis cantus debet esse
      eruditus. Et affectans erudiri ascribat diligenter que secuntur. sumarie compilata
      secundum
      supradictum magistrum Iohannem de Muris. videlicet.</p>
   <p>QVinque sunt partes prolacionis scilicet Maxima. longa.
      breuis. semibreuis. et minima. vt hic [MX,L,B,S,M]</p>
   <p>Et est sciendum quod maxima perfecta valet tres longas siue
      sit de modo perfecto siue inperfecto. Si longa est de modo perfecto Maxima perfecta
      [[......]] valet nouem tempora</p>
   <p>Si inperfecta sex tempora valet vt hic
      [M,L,L,L,M,B,B,B,B,B,B,B,B,B,M,B,B,B,B,B,B,M]</p>
   <p>Dictum est de maxima perfecta. Dicendum est de maxima
      inperfecta. videlicet.</p>
   <p>Maxima inperfecta valet duas longas siue sit de modo perfecto
      siue inperfecto.</p>
   <p>Si de modo perfecto valet sex tempora.</p>
   <p>Si de modo inperfecto quatuor tempora valet. vt hic.
      [M,L,L,M,B,B,B,B,B,B,M,B,B,B,B,M]</p>
   <p>De maxima quomodo potest esse perfecta et inperfecta a longis
      existentibus perfectis et inperfectis. videlicet.</p>
   <p>Ex hijs infertur quod maxima potest esse perfecta longis
      existentibus inperfectis. et e conuerso.</p>
   <p>Maxima potest esse inperfecta. longis existentibus
      perfectis.</p>
   <p>Dictum est de maxima perfecta et inperfecta. et quomodo potest
      perfecta et inperfecta cum longis existentibus perfectis et inperfectis Amodo videndum
      est
      de longis perfectis et de modo perfecto</p>
   <p>LOnga in modo perfecto valet tres breues siue sit de tempore
      perfecto siue inperfecto</p>
   <p>In modo inperfecto valet duas vt hic. [L,B,B,B,L,B,B,L]</p>
   <p>Dictum est de longa perfecta et inperfecta. Dicendum est de
      breuis perfecta et inperfecta. videlicet</p>
   <p>BReuis in tempore perfecto. valet tres semibreues</p>
   <p>In tempore inperfecto valet duas vt hic
      [B,S,S,S,pt,B,S,S,B]</p>
   <p>Dictum est de breuis perfecta et inperfecta. Dicendum est de
      semibreuis perfecta et inperfecta seu maior et minor.</p>
   <p>SEmibreuis in maiori prolacione. valet tres minimas.</p>
   <p>In minori prolacione valet duas. vt hic
      [pt,S,M,M,M,pt,S,M,M,S] et cetera</p>
   <p>Incipit Capitulum de modo tempore et prolacione scilicet</p>
   <p>NOta quod duplex est modus scilicet perfectus et
      inperfectus.</p>
   <p>Quando longa valet tres breues. et tunc modus est
      perfectus.</p>
   <p>Quando vero longa valet duas breues. modus est
      inperfectus.</p>
   <p>De tempore perfecto et inperfecto</p>
   <p>Item duplex est tempus scilicet perfectum et inperfectum.</p>
   <p>Perfectum dicitur quando breuis valet tres semibreues.</p>
   <p>Inperfectum vero dicitur quando valet duas.</p>
   <p>De prolacione maiori</p>
   <p>Item duplex est prolacio scilicet perfecta et inperfecta et
      minori.</p>
   <p>Perfecta est que vocatur maior</p>
   <p>Inperfecta vero que vocatur minor</p>
   <p>Perfecta siue maior prolacio est quando semibreuis valet tres
      minimas</p>
   <p>Inperfecta siue minor [quando [semi add. sub lin.] brevis
      valet duas minimas. m.rec. subter in marg.]</p>
</div>
</main>

</body>
</html>

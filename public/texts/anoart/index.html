<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>(1. DE ARTE MUSICAE BREVE COMPENDIOLUM)</p>
   <p>2. Quoniam per ignorantiam artis musicae multi, et maxime temporibus
      modernis, cantando delirant, ideo de arte musicae breve compendiolum, Deo juvante,
      propono,
      et veterem ac novam artem in isto compendiolo manifestare intendo.</p>
   <p>1. (Capitulum I DE FIGURIS MUSICAE MENSURABILIS)</p>
   <p>2. Secundum quod vulgo dicitur, ab unitate inchoandum est; et quia
      unitas prior est dualitate, et brevis notula habet unum tempus, longa vero duo vel
      plura,
      ideo brevis prior est quam longa, et sic semibrevis ante brevem et minima ante
      semibrevem.</p>
   <p>3. Sed quia dicit auctor quod a simpliciori et leviori inchoandum est,
      et longae notulae sunt simpliciores brevibus et semibrevibus, quod patet quia breves
      notulae
      et semibreves difficiliores sunt ad pronuntiandum quam longae, 4 ideo ab ipsis longis
      tanquam a simplicioribus est inchoandum, procedendo igitur ad modos breviter motulorum
      vel
      motetorum, quia de figuris vero nihil vix est faciendum.</p>
   <p>1. (Capitulum II DE MODIS IN MUSICA MENSURABILI)</p>
   <p>2. Sciendum est quod in cantu mensurabili secundum Magistrum Franconem,
      quinque sunt modi, licet quidam posuerint esse sex et septem, ut procedendo patebit.</p>
   <p>3. Primus modus, secundum Magistrum Franconem, procedit ex omnibus
      longis. 4. Secundus constat ex brevi et longa. 5. Tertius constat ex longa et duabus
      brevibus. 6. Quartus ex duabus brevibus et longa. 7. Quintus ex omnibus brevibus et
      semibrevibus. 8. Vide residuum in arte Magistri Franconis.</p>
   <p>1. (Capitulum III DE NOVA ARTE)</p>
   <p>2. De nova arte quam Philippus de Vitriaco nuper invenit, dicam hoc
      modo. 3. Primo a brevibus tanquam a simplicioribus inchoabo. 4. Postea dicam de
      semibrevibus, postea de minimis, tandem vero de simiminimis.</p>
   <p>5. Sciendum est quod sicut in veteri arte est, ita in nova. 6. Sed in
      veteri arte longa ante longam valet tria tempora, et sic brevis ante brevem valet
      tres
      semibreves; et hoc de modo perfecto intelligendum est. 7. Ita sicut se habet brevis
      ad
      longam, ita semibrevis ad brevem, et minima ad semibrevem.</p>
   <p>8. Sed sic se habet brevis ad longam in veteri arte quod quando sola
      brevis praecedit vel sequitur longam, longa non valet nisi duo tempora; ergo sic erit
      in
      proposito, quod quando sola semibrevis sequitur solam brevem vel praecedit, brevis
      non valet
      nisi duas partes unius temporis, scilicet duas semibreves, ut hic.</p>
   <p>[B,S,MP,S,B on staff4]</p>
   <p>9. Quando duae breves in veteri arte ponuntur inter duas longas,
      secunda dicitur altera et valet duo tempora; sic in nova quando duae semibreves ponuntur
      inter duas breves, secunda illarum semibrevium duas semibreves valet, ut patet in
      hoc
      exemplo.</p>
   <p>[B,S,S,B on staff4]</p>
   <p>10. Descendendo breviter ad divisionem brevis notulae, sciendum est
      quod brevis notula perfecta valens unum tempus dividitur in tres semibreves aequales.
      11. Et
      quaelibet illarum semibrevium subdividitur in tres minimas; et quaelibet illarum minimarum
      dividitur iterum in duas semiminimas aequales, si possent dici, ut hic.</p>
   <p>[CSM8:85] </p>
   <p>12. Breve tempus imperfectum dividitur in duas semibreves aequales, et
      quaelibet illarum semibrevium dividitur in tres minimas, et quaelibet illarum minimarum
      subdividitur in duas semiminimas iterum, si possent dici, ut hic.</p>
   <p>[B,S,S,MP,M,M,M,M,M,M,Scys,Scys,Scys,Scys,Scys,Scys,Scys,Scys,Scys,Scys,Scys,Scys
      on
      staff4]</p>
   <p>13. Primo posset quaerere aliquis ignorans quae vocetur minima et quae
      semiminima: ad quod breviter dico quod semibrevis recte caudata a parte superiori
      vocatur
      minima, ut hic</p>
   <p>[M,M,M,M,M,M,M,M,M,M,M,M on staff4]</p>
   <p>et minima recte bis caudata a parte superiori vocatur semiminima.</p>
   <p>[Scys,Scys,Scys,Scys,Scys,Scys,Scys,Scys,Scys,Scys,Scys,Scys on
      staff4]</p>
   <p>14. Item sicut videmus in veteri arte quod quando sola brevis sequitur
      longam, vel quando plures quam tres sequuntur, illa longa non valet nisi duo tempora,
      nisi
      apponatur signum perfectionis, sic est in nova arte quod eodem modo, quando sola semibrevis
      sequitur brevem, vel quando plures quam tres semibreves sequuntur, illa brevis non
      valet
      nisi duas semibreves, ut patet hic.</p>
   <p>[B,S,pt,B,S,S,S,S,S,S,S on staff4]</p>
   <p>15. Et eodem modo quando sola minima sequitur semibrevem, vel quando
      plures quam tres sequuntur semibrevem praedictam, semibrevis non valet nisi duas minimas,
      ut
      patet hic.</p>
   <p>[S,M,S,M,M,M,M,M,M,M,M,M,M on staff 4]</p>
   <p>16. Et sic apparet utiliter cuilibet intuenti quot notulae apponantur
      pro uno tempore, licet ibi puncti non ponantur, et si semiminimae inveniantur, duae
      semiminimae computantur pro sola minima, quia semiminimae non possunt poni impares,
      ut patet
      in hoc exemplo sequenti.</p>
   <p>[Scys,Scys,Scys,Scys,Scys,Scys,Scys,Scys,Scys,Scys,Scys,Scys,Scys,Scys,L on
      staff4]</p>
   <p>17. Item nota quod si aliqua semibrevis inter tales semiminimas
      reperitur, computanda est pro tribus minimis, nisi sola minima sequatur; tunc enim
      non valet
      nisi duas minimas, ut patet hic.</p>
   <p>[Scys,Scys,Scys,Scys,Scys,Scys,S,M,MP,Scys,Scys,Scys,Scys,Scys,Scys on
      staff4]</p>
   <p>1. (Capitulum IV DE NOTULIS AEQUIVOCIS)</p>
   <p>2. Et sic apparet quod notulae et pausae sunt aequivocae. 3. Nota quod
      omnis semibrevis notula est aequivoca ad hoc quod potest valere, sex vel quinque vel
      tres
      vel duas minimas. 4. Aequivoca distinguitur ab adjunctis: pro tanto dicendum est quod
      quando
      duae semibreves ponuntur inter duas longas vel duas breves, secunda illarum valet
      sex
      minimas, ut hic,</p>
   <p>[L,S,S,L,B,S,S,B on staff4]</p>
   <p>nisi prima signetur a parte inferiori, ut hic</p>
   <p>[L,Scd,S,L,B,Scd,S,B on staff4]</p>
   <p>quia tunc prima valet sex minimas.</p>
   <p>5. Unde dico quod talis semibrevis notula caudata a parte inferiori est
      aequivoca, quia quandoque valet sex minimas, ut patet hic,</p>
   <p>[B,Scd,S,B on staff4]</p>
   <p>quandoque vero quinque, ut patet hic,</p>
   <p>[L,Scd,M,L on staff4]</p>
   <p>quandoque vero valet tres, ut patet hic,</p>
   <p>[B,Scd,S,M,L,Scd,S,M,B on staff4]</p>
   <p>quandoque vero valet duas, ut hic patet.</p>
   <p>[L,Scd,M,M,M,M,M,M,M,M,M,M on staff4]</p>
   <p>1. (Capitulum V DE DRAGMA)</p>
   <p>2. Item nota quod quaedam sunt semibreves quae caudantur a parte
      superiori et inferiori, ut patet hic.</p>
   <p>[F,F,F,F,F,F on staff4]</p>
   <p>3. Et tales notulae sic caudatae dragmae vocantur, gallice fuises, et
      non possunt aliquo modo valere nisi duas minimas. 4. Quod sic probatur, quia sicut
      se habet
      unitas ad perficiendum numerum id est majorem numerum, sic minima ad semibrevem. 5.
      Sed sic
      se habet numerus quia minor numerus praepositus diminuit ipsum numerum, secundum quod
      ipsemet valet. 6. Sic est in proposito, quia talis notula ex propria natura ejus valet
      tres
      minimas, scilicet quando est caudata a parte inferiori; sed quando est caudata a parte
      superiori, hoc generaliter est unum signum minimitatis. A proposito non valet nisi
      duas
      minimas, quia quando apponitur tali notulae cauda a parte superiori quasi minima
      apponitur.</p>
   <p>7. Sed quod minima ponitur sic probatur: quia quod primo construitur,
      illud est primum; sed quando aliquis facit notulam talem, primo facit corpus obliquum
      et
      postea facit desursum exilem tractum trahando deorsum</p>
   <p>[F,F,F,F,F,F on staff4]</p>
   <p>et sic patet quod minima praeponitur et quod hic quasi minor numerus
      praeponitur majori.</p>
   <p>8. Unde si talem dragmam sequitur pausula, non valebit nisi solam
      minimam, ut hic.</p>
   <p>[F,F,MP,F,F,MP,F,F,MP on staff4]</p>
   <p>1. (Capitulum VI DE LIGATURIS)</p>
   <p>2. Item in veteri arte vidimus quod quando sola brevis ligatur cum
      duplici longa, illa duplex longa non valet nisi quinque tempora, ut hic patet.</p>
   <p>[Lig2MXaMXcddx,Lig2cdsnMXdMX,Lig2MXaMXcddx,Lig2cdsnMXdMX on staff4]</p>
   <p>3. Item sic est in proposito quod quando sola semibrevis ligatur cum
      simplici longa valente duo tempora perfecta partita in sex semibreves aequales, illa
      longa
      praedicta non valebit nisi quinque semibreves ut patet hic.</p>
   <p>[L,S,pt,S,L,pt,L,S,pt,S,L on staff4]</p>
   <p>4. Et sic est in imperfecto modo, quando sola minima ligatur cum brevi
      valente sex minimas, illa brevis non valet nisi quinque minimas, ut patet hic.</p>
   <p>[B,M,pt,M,B,B,M,pt,M,B on staff4]</p>
   <p>2. (Capitulum VII DE PRONUNTIATIONE MINIMARUM ET SEMIBREVIUM IN TEMPORE
      PERFECTO)</p>
   <p>2. Tandem de pronuntiatione minimarum et semibrevium dicendum est.</p>
   <p>3. Unde notandum est quod quando duae semibreves ponuntur pro uno
      tempore in modo perfecto, secunda debet esse major, et sic valebit sex minimas, ut
      hic,</p>
   <p>[S,S,pt,S,S,pt,S,S,pt,S,S,pt,S,S on staff4]</p>
   <p>nisi prima signetur, quia tunc est aequivoca, ut dictum est supra, et
      valet sex minimas, ut hic.</p>
   <p>[Scd,S,pt,Scd,S,pt,Scd,S,pt,Scd,S,pt on staff4]</p>
   <p>4. Quando autem ponuntur tres, omnes sunt aequales, ut hic,</p>
   <p>[S,S,S,pt,S,S,S,pt,S,S,S,pt,S,S,S,pt,S,S,S,pt on staff4]</p>
   <p>nisi prima signetur a parte inferiori, et tunc prima illa valet quinque
      minimas, ut hic,</p>
   <p>[Scd,M,S,pt,Scd,M,S,pt on staff4]</p>
   <p>et secunda solam minimam, tertia tres minimas.</p>
   <p>5. Quando quinque ponuntur, primae quatuor valent sex minimas et ultima
      tres, ut hic patet,</p>
   <p>[S,M,S,M,S; S,M,S,S; S,M,S,M,S,M on staff4]</p>
   <p>nisi media illarum signetur, et tunc illa signata valebit quinque
      minimas, ut hic apparet (exemplum).</p>
   <p>[M,M,M,Scd,M,L,L,M,M,M,M,M,L,L on staff4]</p>
   <p>6. Quando sex ponuntur, quaelibet duae valent tres minimas, ita quod
      prima valeat duas minimas, secunda solam minimam, ut hic patet.</p>
   <p>[S,M,S,M,S,M,pt,S,M,S,M,S,M on staff4]</p>
   <p>7. Quando septem ponuntur, primae tres sunt minimae, et duae mediae
      valent tres minimas, ut patet hic (exemplum),</p>
   <p>[M,M,M,S,M,S,M on staff4]</p>
   <p>nisi prima signetur, et tunc aliae sex erunt minimae.</p>
   <p>[Scd,M,M,M,M,M,M,pt,Scd,M,M,M,M,M,M on staff4]</p>
   <p>8. Quando octo ponuntur, sex primae sunt minimae, septima valet duas
      minimas, et octava valet solam minimam, ut patet hic,</p>
   <p>[M,M,M,M,M,M,S,M on staff4]</p>
   <p>nisi aliqua illarum signetur a parte inferiori, quia tunc illa signata
      valebit duas minimas, et omnes aliae erunt minimae.</p>
   <p>[M,M,M,Scd,M,M,M,M on staff4]</p>
   <p>9. Quando autem novem, omnes sunt minimae.</p>
   <p>[M,M,M,M,M,M,M,M,M on staff4]</p>
   <p>10. Et est notandum quod plures quam novem non possunt ingredi unum
      tempus, nisi ibi esset aliqua semiminima, et tunc difficile pronuntiari possent, ut
      patet
      hic.</p>
   <p>[M,M,M,M,M,M,Scys,M,M,M,L,S,S,S,S,S,S,Scys,S,S,S,L on staff4]</p>
   <p>1. (Capitulum VIII DE PRONUNTIATIONE MINIMARUM ET SEMIBREVIUM IN
      TEMPORE IMPERFECTO)</p>
   <p>2. Sex minimae possunt ingredi tempus imperfectum. 3. Et est notandum
      quod quando duae [semibreves] ponuntur, ambae sunt aequales semibreves, quia quaelibet
      valet
      tres minimas, ut patet hic,</p>
   <p>[S,S,Lig2cssnoa,Lig2cssnod,Lig3dod on staff4]</p>
   <p>nisi prima signetur et tunc valet quinque minimas, ut patet hic,</p>
   <p>[Scd,S on staff4]</p>
   <p>vel nisi ultima signetur ut hic.</p>
   <p>[S,Scd on staff4]</p>
   <p>4. Quando tres ponuntur, prima valet tres minimas, secunda duas, tertia
      autem solam minimam, ut hic,</p>
   <p>[S,S,M; S,S,M on staff4]</p>
   <p>nisi prima signetur, et tunc valet tres minimas, ut hic,</p>
   <p>[Scd,S,M on staff4]</p>
   <p>vel nisi ultima signetur, ut hic.</p>
   <p>[M,F,Scd on staff4]</p>
   <p>5. Quando quatuor ponuntur, primae duae valent tres minimas, tertia
      duas, quarta vero solam minimam, ut hic,</p>
   <p>[S,M,S,M,S,M,S,M,S,M,S,M on staff4]</p>
   <p>nisi prima vel ultima signetur a parte inferiori, et tunc illa signata
      valet tres minimas, et aliae tres erunt minimae, ut hic patet.</p>
   <p>[Scd,M,M,M,pt,M,M,M,Scd,pt,Scd,M,M,M on staff4]</p>
   <p>6. Quando quinque ponuntur, primae tres sunt minimae, quarta valet duas
      minimas, quinta solam minimam, ut hic,</p>
   <p>[M,M,M,S,M,M,M,M,S,M,L on staff4]</p>
   <p>nisi prima signetur, quia tunc valebit duas minimas, et omnes aliae
      erunt minimae, ut patet hic.</p>
   <p>[Scd,M,M,M,M,Scd,M,M,M,M on staff4]</p>
   <p>7. Et sic patet quod notula aequivoca...(vide sequentia prius).</p>
   <p>8. Quando sex ponuntur, omnes sunt minimae, ut hic apparet:
      exemplum:</p>
   <p>[M,M,M,M,M,M; M,M,M,M,M,M,L on staff4]</p>
   <p>9. Et notandum est quod plures minimae quam sex non possunt ingredi
      unum tempus imperfectum bono modo. Et si plures fuerint, oportet quod sint semiminimae;
      tunc
      difficile pronuntiari possent, ut hic.</p>
   <p>[Scys,Scys,Scys,Scys,Scys,Scys,Scys,Scys,Scys,Scys,Scys,Scys,Lig4odoacddx on staff4]</p>
   <p>1. (Capitulum IX DE SIGNIS TEMPORUM PERFECTORUM ET IMPERFECTORUM)</p>
   <p>2. Ad designandum tempus perfectum ponitur circulus rotundus, quia
      circulus rotundus est figura perfecta, ut hic patet.</p>
   <p>[O,S,S,S,S,S,S,Lig5cssnaodaacddx on staff4]</p>
   <p>3. Unde notandum est quod quando talis circulus reperitur, signum est
      quod tempus semper est perfectum in se, id est quod partitur in tres semibreves aequales.
      4.
      Quod autem sit perfectum probatur sic: illud est perfectum quod habet principium,
      medium et
      finem. Sed tempus perfectum, cum partitur in tres semibreves aequales, videtur habere
      quodam
      modo principium, medium et finem; ergo est perfectum. Et e converso tempus imperfectum
      est
      quod aliquo istorum caret.</p>
   <p>5. Unde tempus imperfectum est quando non dividitur nisi in duas
      semibreves tantum, et sic caret una illarum. Unde ad designandum ejus imperfectionem
      ponitur
      semicirculus ut hic.</p>
   <p>[CL,S,S,B,Lig2cssna,Lig2cssnod,L on staff4]</p>
   <p>1. (Capitulum X DE NOTULIS RUBEIS)</p>
   <p>2. Rubeae notulae ponuntur duabus de causis in motetis, vel quia
      canuntur alterius mensurae quam nigrae, vel quia dicuntur in octava loci ubi suppositae
      sunt. Explicit ars.</p>
</div>
</main>

</body>
</html>

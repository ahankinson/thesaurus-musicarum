<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Tractatus de notis et pausis editus a Magistro Johanne Tinctoris in legibus
      licentiato Regisque Siciliase capellano.</p>
   <p>Prologus</p>
   <p>Egregio viro domino Martino Hanard, canonico Cameracensi ac apostolico
      cantori, Johannes Tinctoris inter cantores Regis Siciliae minimus immortalem benevolentiam.
      Considerans, celeberrime cantorum, quam necessarium sit operam artificiose canendi
      daturo
      notas et pausas cognoscere, de his tractare, non laudis aviditate sed vera qua afficior
      erga
      musices studiosos caritate, ut brevius potero, institui. Sicut enim tuae perspicientiae
      sublimitas novit, neminem in arte dicendi peritum evadere sine litterarum cognitione
      contingit, pariformiter nullus unquam recte cantabit si notas et pausas ignoraverit.
      Ex
      litteris namque syllabae dictiones tandem orationes conficiuntur, sic ex notis et
      pausis
      omnes cantus componuntur. Et quamvis plurimi inveniantur melodiosissimi cantores notarum
      pausarumque prorsus expertes, sicut infiniti oratores distinctissime orantes litteras
      tamen
      ignorantes, nostra traditio supervacanea ob hoc non erit censenda, quippe per eam
      quisquis
      melodiose cecinerit se id recte facere quod laudabile admodum est, intelligit secus
      non bene
      cantabit. Nam ut sapientes asserunt, nemo bene facit quod non intelligit.</p>
   <p>Liber Primus</p>
   <p>Capitulum I--De notae diffinitione notarumque divisione.</p>
   <p>Primum igitur de notis, postmodum de pausis tractemus. Nota est signum
      vocis certi vel incerti valoris. Hinc duas esse species notarum est animadvertum,
      nam aliae
      sunt certo valore ac regulari limitate secundum quantitates quibus supponuntur, ut
      in libro
      quem de regulari valore notarum inscripsimus, competenter tradidimus, et talibus in
      cantu
      figurato solum utimur. Aliae pro voluntate canentium, nunc maioris nunc
      minoris valoris efficiuntur quarumquidem in cantu plano est usus. Itaque de illis
      prius,
      demum de istis aliqua dicamus.</p>
   <p>Capitulum II--De notis certi valoris.</p>
   <p>Quinque notas certi valoris a nostris maioribus institutas tantum
      accepimus, quae sicut quinque sensus a natura humanis corporibus regendis accommodati,
      cunctis cantibus componendis sufficiunt. Et eas sub uno versu penthametro sic artificiose
      ordinaverunt versus:</p>
   <p>Maxima, longa, brevis, semibrevis, minima.</p>
   <p>Dupliciter autem quaelibet istarum notarum, minima duntaxat excepta,
      formatur, videlicet simpliciter et composite, simpliciter quando non colligantur,
      composite
      quando colligantur. Hinc de qualibet quae sit et qualiter simpliciter formetur videamus.
      Postea de earum forma composita quae fit per ligaturam disseremus.</p>
   <p>Capitulum III--De maxima.</p>
   <p>Maxima est nota in modo maiori perfecto valoris trium longarum, et in
      imperfecto duarum. Diciturque maxima eo quod caeterae notae et forma et valore minores
      sunt.
      Forma eius est quandrangula, non tamen quadrata, sed habens latitudinem duarum quadratarum
      et caudam a parte dextra deorsum aut sursum protractam, ut hic:</p>
   <p>[MXv,MXvcsdx on staff5]</p>
   <p>Capitulum IV--De longa.</p>
   <p>Longa est nota in modo minori perfecto valoris trium brevium, et in
      imperfecto duarum. Diciturque longa eo quod respectu brevis, a qua solum cauda differt,
      longa sit. Forma namque eius quadrata est, ut brevis, sed caudam a parte dextra deorsum
      aut
      sursum protractam recipit, ut hic:</p>
   <p>[Lv,Bvcsdx on staff5]</p>
   <p>Capitulum V--De brevi.</p>
   <p>Brevis est nota in tempore perfecto valoris trium semibrevium, et in
      imperfecto duarum. Diciturque brevis eo quod respectu longae brevis sit. Forma etenim
      ipsius
      quadrata est, nullam penitus recipiens caudam, ut hic:</p>
   <p>[Bv on staff5]</p>
   <p>Capitulum VI--De semibrevi.</p>
   <p>Semibrevis est nota in prolatione maiori valoris trium minimarum, et in
      imperfecto duarum. Diciturque semibrevis, quasi imperfecta brevis, eo quod respectu
      brevis
      imperfecta sit. Forma namque eius non perfecte quadrata est, quia figuratur cum quatuor
      angulis, quorum primus a parte superiori, secundus ab inferiori, tertius a dextra,
      et
      quartus a sinistra protrahitur, ut hic:</p>
   <p>[Sv,Sv on staff5]</p>
   <p>Capitulum VII--De minima.</p>
   <p>Minima est nota valoris individui diciturque minima eo quod caeterae
      notae valore maiores sunt. Forma eius, ut semibrevis, est cum cauda sursum
      aut deorsum directe protracta, ut hic:</p>
   <p>[Mv,Svcd on staff5]</p>
   <p>Verumtamen aliquando minima tractulum a sua summitate oblique
      protractum recipit aut aliquo colore impletur, quamvis illud in prolatione maiori
      frequentius et solum in signum proportionis duplae. Istud autem in prolatione minori
      et non
      solum in signum duplae sed etiam sesquialterae fiat. Quamquidem minimam tunc imperiti
      semiminimam dicunt, sed admodum errant, ut in libro quem Proportionale Musices inscripsimus
      manifeste probamus.</p>
   <p>Capitulum VIII--De ligaturis.</p>
   <p>Quatuor autem istarum notarum, videlicet maxima, longa, brevis et
      semibrevis, aliter formantur per ligaturam. Et est ligatura duarum aut plurium notarum
      ad
      invicem continua iunctura.</p>
   <p>Omnis vero ligatura vel est ascendens vel descendens. Ligatura
      ascendens est quando ultima duarum notarum altior est prima seu plurium penultima,
      ut
      hic:</p>
   <p>[ClefC4,O,Lig2vcssna,Lig4vcssnaaa,Lig4vcssnaoda on staff5]</p>
   <p>Exemplum</p>
   <p>Ligatura autem descendens est quando ultima notarum colligatarum
      inferior est prima seu plurium penultima, ut hic:</p>
   <p>[ClefC4,O,Lig2vcssnod,Lig3vcssndod,Lig3vcssnaod,Lig3vad on staff5]</p>
   <p>Exemplum</p>
   <p>Praeterea omnis ligatura aut est recta aut obliqua. Ligatura recta est
      quando notae colligatae recte sunt protractae, ut hic:</p>
   <p>[ClefC4,Lig4vada,Lig3vcssnaa,Lig7vcssnaaadad on staff5]</p>
   <p>Exemplum</p>
   <p>Ligatura oblique est quando notae colligatae oblique sunt protractae,
      ut hic:</p>
   <p>[ClefC4,Lig2vcdsnod,Lig2vcssnoa,Lig2vcdsnod,Lig2voa,Lig2vcssnod,Lig3vcssnaod,Lv on
      staff5]</p>
   <p>Exemplum</p>
   <p>Capitulum IX--De differentia notarum in ligaturis concurrentium.</p>
   <p>Et quoniam in ligaturis huiusmodi aliquae notae sunt primae, aliquae
      mediae, et aliquae ultimae, ad sciendum quae sint notae in quamvis ligatura primo
      de primis,
      secunda de mediis, tertio de ultimis tractabimus.</p>
   <p>Capitulum X--De regulis generalibus circa primas notas ligaturarum
      cognoscendas.</p>
   <p>Igitur primo circa primas notas in ligaturis cognoscendas septem
      regulae generales assignantur.</p>
   <p>De prima generali regula</p>
   <p>Prima regula generalis est quod in omni ligatura ascendente prima nota
      habens caudam sursum a parte sinistra protractam semibrevis est, ut hic:</p>
   <p>[ClefC4,C,Lig3vcssnaa,Lig3vcssnaoa,Lig2vcssna,Lig2vcssnoa,Lv on
      staff5]</p>
   <p>Exemplum</p>
   <p>De secunda generali regula</p>
   <p>Secunda regula generalis est quod in ligatura ascendente et recta prima
      nota sine cauda brevis est, ut hic:</p>
   <p>[ClefC4,O,Lig3vaa,Lig2va,Lig2vart,Lig3vaaoa on staff5]</p>
   <p>Exemplum</p>
   <p>De tertia generali regula</p>
   <p>Tertia regula generalis est quod in ligatura ascendente et obliqua
      prima nota habens caudam a parte sinistra deorsum protractam brevis est, ut hic:</p>
   <p>[ClefC4,O,Lig2vcdsnoa,Lig2vcdsnoa,Lig2vcdsnoa on staff5]</p>
   <p>Exemplum</p>
   <p>De quarta generali regula</p>
   <p>Quarta regula generalis est quod in ligatura ascendente et obliqua
      prima nota sine cauda longa est, ut hic:</p>
   <p>[ClefC3,C,Lig2voa,Lig2voa on staff5]</p>
   <p>Exemplum</p>
   <p>De quinta generali regula</p>
   <p>Quinta regula generalis est quod in omni ligatura descendente prima
      nota habens caudam sursum a parte sinistra protracta semibrevis est, ut hic:</p>
   <p>[ClefC3,Lig2vcssnod,Lig2vcssnod,Lig2vcssnd on staff5]</p>
   <p>Exemplum</p>
   <p>De sexta generali regula</p>
   <p>Sexta regula generalis est quod in omni ligatura descendente prima nota
      habens caudam a parte sinistra deorsum protractam brevis est, ut hic:</p>
   <p>[ClefC4,C,Lig2vcdsnd,Lig3vcdsndod,Lig3vcdsndd,Lig6vcdsnodaodaod on
      staff5]</p>
   <p>Exemplum</p>
   <p>De septima generali regula</p>
   <p>Septima regula generalis est quod in omni ligatura descendente sine
      cauda prima nota longa est, ut hic:</p>
   <p>[ClefC4,Lig2vd,Lig2vod,Lig2vd,Bv,Lig5vddoda,Lv on staff5]</p>
   <p>Exemplum</p>
   <p>Capitulum XI--De mediis notis ligaturarum cognoscendis.</p>
   <p>Secundo ut notae mediae ligaturarum quae sunt omnes illae quae inter
      primam et ultimam sunt in quavis ligatura colligatae cognoscantur, unica datur generalis
      regula, quae est quod omnes notae mediae in omni ligatura sunt breves, nisi prima
      caudam
      habuerit sursum a parte sinistra protractam, quia tunc secunda sicut prima semibrevis
      est,
      ut hic:</p>
   <p>[ClefC3,rob,O,Lig4vaaa,Lig3vcdsnoda,Lig3vdod,Lig4vcdsnddd,Lig4vcssnada,Lig3vcssnaoa,Bv,Lig5vcssnaaaod,Bv,Lv
      on staff5]</p>
   <p>Exemplum</p>
   <p>Capitulum XII--De regulis generalibus circa ultimas notas ligaturarum
      cognoscendas.</p>
   <p>Tertio ad ultimas notas in ligaturis cognoscendas duae regulae
      generales assignantur.</p>
   <p>De prima regula generali</p>
   <p>Prima regula generalis est quod in omni ligatura ascendente omnes notae
      ultimae breves sunt, nisi duae tantum sint colligatae, quarum prima caudam habeat
      a parte
      sinistra sursum protractam, quia tunc ultima sicut prima semibrevis est, ut hic:</p>
   <p>[ClefC4,C,Lig2va,Lig3vaa,Lig2voa,Lig2vcdsnoa,Lig4vcssnaaa,Lig2vcssna,Lig2vcssna,Lig2vcssna,Lig2vcssnoa,Bv,Lig3vcssnaoa,Lv
      on staff5]</p>
   <p>Exemplum</p>
   <p>De secunda regula generali</p>
   <p>Secunda regula generalis est quod in omni ligatura descendente et recta
      ultima nota longa est et in obliqua brevis, nisi duae notae tantum colligentur, quarum
      prima
      habeat caudam a parte sinistra sursum protractam, quia tunc ultima sicut prima semibrevis
      est, ut hic:</p>
   <p>[ClefC4,O,Lig2vd,Lig4vcssnodad,Lig7vaaadaod,Lig2vcdsnd,Lig2vcssnd,Lig2vcssnod,Lig2vcssnd,Lv
      on staff5}</p>
   <p>Exemplum</p>
   <p>Capitulum XIII--Notabile quoddam de ligatura maximae.</p>
   <p>Advertendum autem est quod in omni ligatura in qua nota secundum
      ultimam regulam generalem de primis et ultimam de ultimis longa est, si ipsa in formam
      maximae dilatetur, maxima efficitur, ut hic:</p>
   <p>[ClefF4,Lig2vMXd,Lig2vcdsndMX,Lig2vMXdMX on staff5]</p>
   <p>Exemplum</p>
   <p>Capitulum XIV--Quot modis maxima ac longa aliis cum propria forma
      colligentur.</p>
   <p>Finaliter advertendum quod maxima cum maxima, longa, brevi et
      semibrevi, longaque cum maxima, longa, brevi etiam et semibrevi dupliciter
      ligantur. Primo quando una illarum super aliquam istarum directe. Secundo quando a
      latere
      cum propria simplici forma colligando ponitur, ut hic:</p>
   <p>[ClefC4,Lig2vMXaMXrt,Lig2vLaMXrt,Lig3vcssnaaMXrt,Lig2vLart,Lig2vart,Lig3vcssnaart,Lig2vMXcddxaMXcddx,Bv,MXv,Lig2vaMXcddx,Lig3vcssnaaMXcddx,Lig2vLacddx,Lig2vacddx,Lig3vcssnaa
      on staff5]</p>
   <p>Exemplum</p>
   <p>Hinc si in quavis ligatura notae propriam retinent formam cum
      proprietate, si vero aliam recipiant sine proprietate fieri dicitur.</p>
   <p>Capitulum XV--De notis incerti valoris.</p>
   <p>Notae vero incerti valoris sunt illae quae nullo regulari valore sunt
      limitatae. Cuiusmodi sunt quibus in plano cantu utimur quarumquidem forma interdum
      est
      similis formae longae, brevis et semibrevis, et interdum dissimilis, ita quod pedes
      musicarum propter earum parvitatem a plerisque nominantur, ut hic:</p>
   <p>[CSM22/1:117; text: Gaudeamus omnes in Domino. Domino. Salve sancta
      parens enixa puerpera regem.] </p>
   <p>Et huiusmodi notae nunc cum mensura, nunc sine mensura, nunc sub una
      quantitate perfecta, nunc sub alia imperfecta canuntur secundum ritum ecclesiarum
      aut
      voluntatem canentium.</p>
   <p>Liber Secundus</p>
   <p>Capitulum I--De pausis.</p>
   <p>Nunc superest ut de pausis pro modulo ingenii dispiciamus. Pausa est
      taciturnitatis signum secundum quantitatem notae cui appropriatur fiendae. Quantum
      igitur
      valet nota regulariter tantum valet pausa ei appropriata. Sunt autem quatuor notae
      quibus
      pausae sunt appropriatae, videlicet longa, brevis, semibrevis et minima. Hinc de qualibet
      sigillatim quo clarius intelligantur tractandum est.</p>
   <p>Capitulum II--De pausae longae.</p>
   <p>Pausa longae est tractus quidam quovis colore formatus in modo minori
      perfecto tria et in imperfecto duo occupans spatia. Valet igitur huiusmodi pausa sicut
      et
      longa in modo minori perfecto tres breves et in imperfecto duas, ut hic:</p>
   <p>[ClefC4,O,3LP,3LP,Lv,Lig3vaa,3LP,Lig2vd,MXv;
      ClefC4,C,2LP,2LP,Bvcsdx,Lig2vcdsnod,2LP,Lig2va,Lv,Lv on staff5]</p>
   <p>Exemplum</p>
   <p>Capitulum III--De pausa brevis.</p>
   <p>Pausa brevis est tractus quidam quovis colore formatus in quolibet tempore solum occupans spatium. Valet autem huiusmodi pausa in tempore perfecto
      tres semibreves et in imperfecto duas, ut hic:</p>
   <p>[ClefC4,O,BP,Lv,Lig3vcssnaod,BP,Lig2vcssna,Sv,Sv,Bv,Bvcsdx;
      ClefC4,C,BP,Bv,Lig2vcssna,Lig2vcssnod,BP,Bv,Lig2vcssna,Mv,Sv,Mv,Lv on staff5]</p>
   <p>Exemplum</p>
   <p>Capitulum IV--De pausa semibrevis.</p>
   <p>Pausa semibrevis est tractulus quidam quovis colore formatus
      dimidietatem spatii occupans et de linea deorsum protractus. Valet autem huiusmodi
      pausa in
      prolatione maiori tres minimas et in minori duas, ut hic:</p>
   <p>[ClefC4,Od,Lig2vcssnod,Sv,Lv,SP,Sv,Mv,Mv,Sv,Bv,SP,Lig2vcssna,Sv,Lv on
      staff5]</p>
   <p>[ClefC4,C,SP,Sv,Mv,Mv,Sv,Bv,Lig2vcssna,SP,Sv,Mv,Mv,Sv,Lv on staff5]</p>
   <p>Exemplum</p>
   <p>Capitulum V--De pausa minimae.</p>
   <p>Pausa minimae est tractatulus quidam quovis colore formatus
      dimidietatem spatii occupans et a linea sursum protractus. Valet autem huiusmodi pausae
      sicut et minima; individuus est eo quod ipsa sit simplex et incomposita, ut hic:</p>
   <p>[ClefC4,O,Bv,Sv,MP,Sv,Mv,Sv,Bv,MP,Mv,Mv,Mv,pt,M,Mv,Sv,Lv on staff5]</p>
   <p>Exemplum</p>
   <p>Vocaturque haec pausa vulgariter suspirium, quoniam suspirando
      aptissime mensuratur. Recipit et interdum tractulum quendam obliquum a parte
      dextra deorsum protractum, nec tamen aliud accipit nomen, sed commensuratur uni minimae
      quia
      cum ea proportionem duplam efficit, ut hic:</p>
   <p>[ClefC4,Od,Sv,Mv,Mv,SMP,SMv,Mv,Mv,pt,SMv,SMv,SMv,Mv,SMP,Mv,SMv,Sv,Mv,pt,Mv,Mv,C,Sv,Mv,Mv,SMP,M,M,M,Mv,pt,M,Mv,Mv,Sv,Lv
      on staff5]</p>
   <p>Exemplum</p>
   <p>Operis conclusio</p>
   <p>Et haec de notis et pausis dicta sufficiant quae tibi, vir
      praestantissime, dirigenda censui, non ut te doceam ne iuxta Graecum proverbium tamquam
      sus
      videar docere Minervam, sed ut monumenta studiorum meorum quam gratissimo animo, velut
      amicus, talem enim te sum expertus, accipias. Neque munusculum hoc dubito tuae dominationi
      pergratum fore, cum videamus viros ditissimos munera parva acceptare peritissimosque
      doctrina facili gaudere.</p>
   <p>Finit tractatulus de notis et pausis musicalibus.</p>
</div>
</main>

</body>
</html>

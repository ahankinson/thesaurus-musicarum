<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Mensuram et ordinem instrumenti organici qui scire voluerit, necesse est, ut
      in primis octo fistulas ante oculos unius longitudinis et grossitudinis (ponat). Sic
      tamen,
      ut in summitatem grossiores in inferiori parte graciliores semper sint. Tunc accipiens
      primam quam longam et quam brevem illam faciat, suae sit potestati, sed pro secunda
      primam
      in novem partes dividat fistulam et det secundae octo partes. Item secundam fistulam
      dividat
      in novem et det tertiae octo partes. Pro quarta accipiat primam dividens illam in
      quatuor
      partes et det tres partes illius quartae fistulae. Iterum divide quartam fistulam
      in novem
      partes et det quintae octo. Quintam partire in novem et dabis sextae octavam partem.
      Pro
      septima accipiat quartam fistulam dividatque in quatuor partes et det septimae tres
      partes
      (diese Theilung ergiebt die kleine Septime (Synemmenon), unser b). Accipe septimam
      fistulam,
      divide in novem et accipiat octava octo partes. Octava peracta, illo ordine quo de
      prima ad
      octavam venit, de octava iterum perveniat ad decimam quintam, quae est octavae octava;
      de
      quinta decima similiter illa ipsa regula ad vicesimam primam, quae est octava quintae
      decimae. Mensura isto modo finita ordinandum est ita, ut inter duas majores fistulas
      una
      minor ponatur quae illorum octava sit ut in (inter?) tres fistulas una consonantia
      sit, quae
      diapason vocatur, id est duae inferius una iterum alterius, sicut supra docuimus per
      mensuram. Deficientibus itaque minoribus fistulis sicut in praesenti loco decimo faciunt,
      qui C littera notatur, veniat ad prioris C mensuram et majoris illius mensura unam
      fistulam
      loco vacuo reddat. Sic de omnibus locis ubi deficiunt, respiciat litteram sibi notam
      et
      sicut per istud C monstravimus, vacua loca emendet.</p>
</div>
</main>

</body>
</html>

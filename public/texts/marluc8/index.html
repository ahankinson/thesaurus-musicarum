<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS OCTAVUS</p>
   <p>DE NECESSARIIS AD COGNOSCENDUM NATURAM TONORUM ET SEMITONIORUM</p>
   <p>2. Quoniam omnis tonus et semitonium in voce consistit et etiam notis
      ex quibus formatur,</p>
   <p>3. igitur ad cognitionem perfectam ipsorum videndum est de
      permutationibus, mutationibus, et coniunctionibus vocum,</p>
   <p>4. ex quibus diversificatis tonorum diversitas generatur,</p>
   <p>5. ad que videnda hoc ordine procedemus:</p>
   <p>6. primo enim de permutatione dicemus, per quam propter consonantiam
      in dyatonicum et enarmonicum aut in cromaticum et dyesim est divisibilis quisque tonus;</p>
   <p>7. secundo de ipsa mutatione dicemus, que fit in quolibet loco manus
      ubi due vel tres voces sub una littera includuntur;</p>
   <p>8. tercio de ipsis coniunctionibus tractabimus, per quas in musica est
      dispositio sive ordinatio sonorum sive vocum ad invicem in sillabis et dictionibus;</p>
   <p>9. et ex hiis omnibus tonorum et semitoniorum musice naturalitas
      apparebit.</p>
   <p>1. CAPITULUM PRIMUM</p>
   <p>DE PERMUTATIONE QUID SIT ET UBI FIAT</p>
   <p>2. Permutatio est variatio nominis vocis seu note in eodem spacio seu
      linea in diverso sono.</p>
   <p>3. Fit enim permutatio ubi tonus dividitur propter consonantiam in
      dyatonicum et enarmonicum aut in cromaticum et dyesim vel e converso, ut hic:</p>
   <p>[Marchetus, 272] </p>
   <p>4. Signa autem quibus nobis innuitur permutationem facere sunt tria,
      scilicet [sqb] quadrum, b rotundum, et aliud signum quod a vulgo falsa musica nominatur,</p>
   <p>5. de quibus videre oportet.</p>
   <p>6. Prima namque duo signa, scilicet [sqb] et b, sunt, vel esse
      possunt, in quolibet cantu, plano ac etiam mensurato;</p>
   <p>7. tercium vero signum solum in cantu ponitur mensurato, vel in plano
      qui aut colorate cantatur aut in mensuratum transit, puta in tenoribus motettorum
      seu
      aliorum cantuum mensuratorum.</p>
   <p>8. De primis duobus signis ait Riccardus Normandus:</p>
   <p>9. Ubicunque ponitur [sqb] quadrum dicimus voce mi;</p>
   <p>10. ubicunque vero b rotundum dicimus voce fa.</p>
   <p>11. Hec enim duo [sqb] b sic per lineas et spacia figurantur:</p>
   <p>[ClefC2,rob,L,L,L,L; rob,L,rob,L,L,L on staff5]</p>
   <p>12. nam b rotundum, si debet notis in spacio sitis servire, tunc album
      quod est in eius rotunditate per medium spacii fiat;</p>
   <p>13. si autem notis que sunt in linea servire debet, tunc eodem modo
      per lineas protrahatur, ut immediate superius demonstratur.</p>
   <p>14. [sqb] similiter quadrum eodem modo per lineas et spacia
      protrahatur,</p>
   <p>15. ita tamen quod linea que est in parte sinistra ipsius [sqb] in
      sursum tendat;</p>
   <p>16. que autem in parte dextra, que pro decore eidem additur, inferius
      protrahatur hoc modo:</p>
   <p>[ClefC3,rob,L,L,L,sqb,L,L,L,L; sqb,sqb on staff5]</p>
   <p>17. Sunt enim nonnulli qui ipsum [sqb] et tercium signum, quod, ut
      predicitur, a vulgo falsa musica nominatur, eodem modo figurant, propriam proprietatem
      et
      diversam eorum penitus ignorantes;</p>
   <p>18. nam propria proprietas [sqb] est semper dividere tonum per
      enarmonicum et dyatonicum semitonia, vel e converso, ut superius est ostensum;</p>
   <p>19. alterius vero signi propria proprietas est tonum dividere per cromaticum
      et dyesim, et semitonium enarmonicum per medietatem,</p>
   <p>20. pro quibusdam, ut supra dictum est, consonantiis post dissonantias
      assumendis.</p>
   <p>1. CAPITULUM SECUNDUM</p>
   <p>DE MUTATIONE QUID SIT ET UBI FIAT</p>
   <p>2. Mutatio est variatio nominis vocis seu note in eodem spacio, linea,
      et sono.</p>
   <p>3. Fit namque mutatio, vel fieri potest, in quolibet loco ubi due vel
      tres voces sive note nomine sunt diverse, que quidem sub sola una littera includuntur.</p>
   <p>4. Sed quia in [Gamma] ut, in A re, et in [sqb] mi singulariter non
      est nisi una sola vox sub una littera, ideo in ipsarum aliqua mutatio non
      existit.</p>
   <p>5. In C fa ut enim sunt due voces et due mutationes,</p>
   <p>6. prima cum mutatur fa in ut propter ascensum [sqb] quadri in
      naturam,</p>
   <p>7. secunda e converso, ut hic:</p>
   <p>[ClefF4,Lig4cdsnodaart,Lig3cdsnodart,Lig4cdsndodart;
      L,S,S,S,L,S,S,Lig3aart,Lig3cdsnodart on staff5]</p>
   <p>8. In D sol re et in E la mi sunt similiter due voces et due mutationes, eo
      modo quo et in C fa ut per omnia se habentes.</p>
   <p>9. In F fa ut sunt due voces et due mutationes.</p>
   <p>10. Prima est cum convertitur fa in ut propter ascensum nature in b
      rotundum;</p>
   <p>11. secunda e converso, ut hic:</p>
   <p>[ClefC5,rob,Lig4cdsnodaart,L,S,S,Lig2art,S,S; L,S,S,L,S,S,S,Lig4aad on
      staff5]</p>
   <p>12. In G sol re ut sunt tres voces et sex mutationes.</p>
   <p>13. Prima est cum convertitur sol in re propter ascensum nature in b
      rotundum;</p>
   <p>14. secunda e converso, ut hic:</p>
   <p>[ClefF3,Lig3cdsnodart,Lig2art,S,S,Lig3cdsnodart;
      L,S,S,S,Lig2art,Lig5cdsnodaad on staff5]</p>
   <p>15. tercia est cum sol convertitur in ut propter ascensum nature in
      [sqb] quadrum;</p>
   <p>16. quarta e converso,</p>
   <p>ut hic:</p>
   <p>[ClefC4,Lig3aa,Lig2cdsnd,Lig3aart,S,S,L; L,S,S,L,S,S,S,S,L,S,S,L on
      staff5]</p>
   <p>17. quinta cum re convertitur in ut propter ascensum b rotundi in
      [sqb] quadrum;</p>
   <p>18. sexta e converso, ut hic:</p>
   <p>[ClefC4,rob,Lig3aa,S,S,S,sqb,Lig2art,Lig2art,Lig3cdsnodart;
      L,S,S,S,L,S,S,S,rob,L,S,S,S,L on staff5]</p>
   <p>19. In a la mi re similiter sunt tres voces et sex mutationes per omnia sic
      se habentes prout in G sol re ut est predictum.</p>
   <p>20. In b fa [sqb] mi non est mutatio, cuius ratio est quia licet ibi
      sint due voces diverse non tamen sunt sub una sola littera sed sub diversis;</p>
   <p>21. preterea ille due voces non sunt in eodem sono, ut supra de
      permutatione ostensum est.</p>
   <p>22. Sed dicetur: Immo videntur esse sub una littera, quia b et [sqb]
      utraque dicitur.</p>
   <p>23. Tunc dicemus quod ipsarum quelibet diffinitum habet nomen,</p>
   <p>24. nam una dicitur b rotundum et figuratur sic;</p>
   <p>25. alia autem [sqb] quadrum et figuratur sic;</p>
   <p>26. itaque sunt diverse natura, nomine, et figura.</p>
   <p>27. In c sol fa ut sunt tres voces et sex mutationes.</p>
   <p>28. Prima est cum sol mutatur in fa propter ascensum b rotundi in
      [sqb] quadrum;</p>
   <p>29. secunda e converso, ut hic:</p>
   <p>[ClefC4,rob,Lig2art,S,S,Lig2art,sqb,L,S,S,S,L;
      Lig3aart,S,S,rob,Lig4cdsnodaart,S,S,S on staff4]</p>
   <p>30. tercia est cum sol convertitur in ut propter ascensum b rotundi in
      naturam;</p>
   <p>31. quarta e converso, ut hic:</p>
   <p>[ClefC3,rob,L,S,S,Lig2art,L,S,S,L; Lig2art,S,S,S,Lig2art,S,S,L,S,S on
      staff5]</p>
   <p>32. quinta est cum fa convertitur in ut propter ascensum [sqb] quadri
      in naturam;</p>
   <p>33. sexta e converso, ut hic:</p>
   <p>[ClefC3,L,S,S,Lig4aad,L,S,S,S,Lig2cdsnd; L,S,S,L,S,S,Lig3ad on
      staff5]</p>
   <p>34. In d la sol re similiter sunt tres voces and sex mutationes, eodem modo
      per omnia se habentes ut in c sol fa ut est monstratum.</p>
   <p>35. De omnibus enim sequentibus est tale iudicium quale de ipsis
      similibus precedentibus est ostensum.</p>
   <p>36. Sed quia hee mutationes fiunt in [sqb] quadro, in b rotundo, et in
      natura, ideo</p>
   <p>de ipsis quid sit videre necesse est.</p>
   <p>1. CAPITULUM TERCIUM</p>
   <p>DE NATURA ET PROPRIETATE [sqb] QUADRI, b ROTUNDI, ET NATURE</p>
   <p>2. Sed sciendum est quod ista tria sunt tres proprietates totius
      cantus.</p>
   <p>3. Est enim proprietas in cantu derivatio plurium vocum ab uno et
      eodem principio, que variantur cum variatur ipsum.</p>
   <p>4. Ipsius autem principii variatio sumitur tribus modis, hoc est sub
      tribus litteris, scilicet sub G, C, et F.</p>
   <p>5. Quando enim sumitur principium in G, tunc, cum suis determinatis
      vocibus sive notis, cantari dicitur per [sqb] quadrum.</p>
   <p>6. Est enim huiusmodi principium vox illa que dicitur ut, ad quam
      respiciunt cetere subsequentes, scilicet re, mi, fa, sol, la.</p>
   <p>7. Quando vero ut est in C cum suis determinatis vocibus, cantari
      dicitur per naturam.</p>
   <p>8. Quando autem in F, per b rotundum.</p>
   <p>9. Est namque naturalis cantus ille qui in omni quarta coniunctione
      sonorum semper dyatessaron habet, nec unquam potest aliter naturaliter reperiri.</p>
   <p>10. Naturalis ob hoc dicitur, eo quod naturaliter vox humana in omni
      quarta voce sive inter quatuor voces semper proferre semitonium delectatur.</p>
   <p>11. Cantus [sqb] quadri dicitur ille qui propter mutationem
      proprietatis nature in ipsum vel e converso duriciam producit tritoni, ascendendo
      vel etiam
      descendendo.</p>
   <p>12. Hec enim figura tritoni, sive coniunctio, quatuor sonos durissime
      amplectitur, et ob hoc [sqb] quadrum [sqb] durum meruit nominari,</p>
   <p>13. et quia quatuor sonos comprehendit in sui duricia, ideo a doctoribus
      ordinatum est ipsum quadre debere figurari.</p>
   <p>14. b rotundi cantus dicitur ille qui propter mutationem nature in
      ipsum vel e converso nil durum resonat, sed molle et delectabile, et ob hoc b rotundum
      b
      molle merito nuncupatur,</p>
   <p>15. et quia in eo nulla duricia reperitur, ideo ad differentiam [sqb]
      quadri ipsum rotundum predicti doctores figurare curaverunt.</p>
   <p>16. NOTABILE</p>
   <p>17. Sed est notandum quoniam dictum est supra quod ubicunque ponitur
      [sqb] quadrum dicimus voce mi,</p>
   <p>18. ubicunque autem b rotundum dicimus voce fa.</p>
   <p>19. Hee enim note, quibus predicta duo signa, scilicet duo b [sqb]
      deserviunt, semper habent secum naturam semitonii,</p>
   <p>20. que natura, si incipiat per deservientem notam a fa, ibi ponitur b
      rotundum;</p>
   <p>21. si vero a mi, ponitur [sqb] quadrum;.</p>
   <p>22. et hee sunt proprietates proprie b rotundi et [sqb] quadri,</p>
   <p>23. et hec est ratio quare ibidem in cantu scribuntur et ea sequuntur
      solum predicte due, scilicet fa et mi, et non alie.</p>
   <p>24. Dicendum est ergo: sicut de avibus et animalibus, quorum si
      propria nomina ignoremus, dicimus et denominamus ea nominibus suorum generum, dicendo
      animalia sunt vel aves,</p>
   <p>25. ita recte est in proposito,</p>
   <p>26. nam si non oportet poni aliquod signum in cantu deserviens
      mutationi alicuius note, tunc dicitur quod talis cantus cantabitur per
      proprietatem que est natura;</p>
   <p>27. si autem ponantur predicta signa propria et deservientia
      specialiter quibusdam notis ut dictum est, tunc dicimus quod talis cantus cantatur
      per
      specialem proprietatem, scilicet b rotundi vel quadri,</p>
   <p>28. licet tales proprietates sint etiam naturales.</p>
   <p>29. Et hec de proprietatibus dicta sufficiant.</p>
   <p>30. FINIT TRACTATUS OCTAVUS</p>
</div>
</main>

</body>
</html>

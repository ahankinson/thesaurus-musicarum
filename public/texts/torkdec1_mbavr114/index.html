<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>[Sex sunt species notarum simplicium m.sec. in marg.]</p>
   <p>[Torkesey, Declaratio, f.55v; text: Dupla, Tripla,
      Quadrupla,1, 2, 3, 4, 16, 32, 8, 6, 12, 24, 48, 9, 18, 36, 72, 27, 54, 108, 81, 162,
      243,
      Sesquealtera, Sesquetercia, Omnino imperfecte, Semel perfecte, Bis perfecte, Ter perfecte,
      Quater perfecte, Omnino perfecte.] </p>
   <p>[Hec figura triangula dicitur m.sec. in marg.]</p>
   <p>[Simpla indiuisibilis. est m.sec. in marg.]</p>
   <p>Cum sex sunt species notarum simplicium sicut ostensum est
      hic in figura. sciendum est quod preter simplam quam inpartibilem dico quia solam
      vnitatem
      significat Quinque alie species uariantur secundum diuersam apposicionem punctorum
      et
      carenciam puncti. Quia omnis notula que caret puncto in predicta figura triangula
      omnino
      imperfecta est excepta simpla que indiuisibilis est. [Nota in marg.] Omnis notula
      que supra
      se punctus habet semel perfecta est quia ipsa perfecta est ex obliquo proxima nota
      ascendente. et tamen illa pars non est perfecta. aut quia minima perfecta
      quod est prima species perfecta cadit in composicionem eius. [Nota in marg.] Omnis
      notula
      que sub se punctus habet bis perfecta dicitur quia et ipsa perfecta est ex proxima
      oblique
      ascende. et illa pars ei proxima perfecta est sicut prius. aut quia tam semibreuis
      omnino
      perfecta quam minima perfecta cadit in composicionem eius. [Nota in marg.] Illa vero
      notula
      que supra se et sub se semel punctus habet ter perfecta dicitur quia et ipsa perfecta
      et due
      proximis species oblique ascendentes ex quibus ipsa componitur. aut quia tam breuis
      quam
      semibreuis et minima omnino perfecte cadunt in composicionem illius Illa vero natula
      qui sub
      se duo puncta semel habet quater perfecta dicitur quia et ipsa perfecta est et tres
      proxime
      species oblique ascendentes ex quibus ipsa componitur aut eciam quia longa breuis
      semibreuis
      et minima omnino perfecte cadunt in composicionem eius Omnis notula que post se punctus
      habet omnino perfecta est et ipsa perfecta est et omnes partes ipsam oblique componentes
      omnino perfecte sunt extra sola impartibili que simpla dicitur Preterea sciendum est
      quod
      modo numeri id est artismetrice procedendo ascendimus a simpla usque ad largas Sed
      musice
      procedendo ascendimus a largis diuidendo usque ad simplas Si igitur a qualibet larga in presenti figura directe sursum ascendamus usque ad notam supremam
      sui gradus in linea superiori obliquam duplares facimus id est quelibet nota dupla
      est
      respectu notule superioris sibi proxime Si uero a basi huius trianguli id est a qualibet
      larga usque ad quamlibet notulam sibi quorespondentem in linea trianguli sinistra
      obliqua
      oblique ascendamus triplares facimus id est quelibet nota inferior tripla est. respectu
      notule superiorum proxime Si autem a quamlibet perfecta in linea dextra trianguli
      usque ad
      quamlibet inperfectam in linea sinistra eiusdem directe recurramus sesquealteras facimus
      id
      est quelibet nota ualet sibi proximam et eius medietatem Si eciam a latere trianguli
      sinistro et basi eiusdem similiter oblique ascendamus usque ad notulas et spacia linee
      dextre trianguli sesquetercias facimus id est quelibet nota inferior ualet sibi proximam
      et
      eius terciam parte Ex predictis apparet quod in latere dextro trianguli sunt quinque
      notule
      omnino perfecte In latere sinistro sunt quinque similiter omnino inperfecte respectu
      notarum
      diuersarum Hec omnia per numeros apparent in figura descriptos In angulo
      superiori huius trianguli ponitur simpla que nec perfecta nec inperfecta dicitur quia
      inpartibilis est In angulo dextro ponitur nota omnino perfecta In angulo sinistro
      ponitur
      nota omnino inperfecta [Nota in marg.] Sed notandum quod simple solum vocalibus sunt
      aptande
      quia indiuisibiles sunt et ideo non sunt simpliciter proporcionabiles</p>
   <p>Circa pausas sciendum est quod singule pause singulis notis
      in figura triangulam supradicte quorespondent Vnde et pause non punctuate notulis
      non
      punctuatis concordent in valore. Pause vero punctuate similiter suis notis quorespondent.
      Ideo in figura pausarum ut cuilibet pateat euidenter que sunt pause eiusmodi notarum
      et
      eciam diuersitas pausarum et apposicionem punctorum. ideo quot sunt notule in circulo
      trianguli. tot sunt pause quorespondentes et non plures ut hic</p>
   <p>[Torkesey, Declaratio, f.57r]</p>
   <p>Hec omnia patent [[per]] in figura predicta per numeros
      descriptos.</p>
</div>
</main>

</body>
</html>

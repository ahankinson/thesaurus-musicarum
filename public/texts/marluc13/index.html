<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS TERCIUS DECIMUS CAPITULUM PRIMUM DE PAUSIS QUOMODO
      DEBEANT FIGURARI IN CANTU PLANO.</p>
   <p>2. Sequitur videre de pausis, scilicet quomodo in cantu plano debeant
      figurari,</p>
   <p>3. nam sunt aliqui, qui pro suo libito voluntatis, absque lege et
      distinctionum specierum ratione, ipsas in cantibus figurant,</p>
   <p>4. non advertentes quod sicut sunt diversi modi sive toni, sic sunt
      diversa principia, distinctiones, species, pneume, et finales,</p>
   <p>5. nam modos per species iudicamus, et species per distinctiones
      cognoscere nos oportet.</p>
   <p>6. Signa enim que habent distinguere species inter se sunt linee
      protracte infra per spacia et lineas, que pause dicuntur.</p>
   <p>7. Ubicunque enim pausa fit innuitur nobis desistere a cantare,</p>
   <p>8. et hee pause debent distinguere species et ipsas diversificare
      secundum quod in diversis tonorum cantibus ordinatur.</p>
   <p>9. Pneume dicuntur ille que in unoquoque modorum diverse
      existunt,</p>
   <p>10. que quidem ponuntur tam circa principium quam circa medium, quam
      etiam circa finem.</p>
   <p>11. Verum quod semper terminantur in finali ubi terminare debet
      cantus in quo posite sunt.</p>
   <p>12. Per ipsas quoque satis secundum auditum possunt toni
      cognosci,</p>
   <p>13. nam secundum Ysidorum pneuma est coniunctio notularum in quolibet
      modorum que cantum format, distinguit, copulat, et concludit.</p>
   <p>14. Sed quia species et pneume supradicte sunt ex diversis notarum
      nominibus constitute,</p>
   <p>15. ideo videre necesse est de signis per que notarum figuratarum in cantibus
      nomina cognoscamus,</p>
   <p>16. que quidem claves universaliter nuncupantur.</p>
   <p>17. FINIT TRACTATUS TERCIUS DECIMUS</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Incipit registrum tonorum secundum prescriptum pie memorie domini
      Odalschalchi, abbatis cenobii sancti Odalrici et sancte Afre.</p>
   <p>In subscriptis tonorum formulis differentie cum suis varietatibus
      subtrahuntur, que in antiquis exemplariis inveniuntur, quia valde necessarie esse
      probantur.
      Usum enim antiquum ita esse viciatum, ut multis in locis falsa pro veris teneat, si
      quis
      diligenter inquisierit, facillime reperiet. Dum enim unusquisque musicus vel cantor
      has
      formulas, regularum auctoritatem non sequens, secundum voluntatem propriam constituere
      vel
      ordinare voluit, tam diverse edite sunt, ut perpauci eas vel memorie commendare vel
      aliqua
      racione discernere valeat. Quapropter dominus Odalscalchus, cenobii beati Odalrici
      et sancte
      Afre abbas, musicorum peritissimus, errorem hunc corrigens simulque imperitioribus
      condescendens, omittens queque superflua, has tonorum formulas edidit. Que ita electe
      et
      racione firmate sunt, ut quicumque his aliquid addere vel ex his demere temptaverit,
      vanitatis ac superfluitatis notam merito incurrat. Notandum vero est, quod ab antecessoribus
      suis, scilicet Willihelmo illustrissimo viro eiusque sequacibus, antiquus ordo in
      quibusdam
      tonis mutatus est, id est in primo, in tertio, in septimo et octavo. Illud enim Seculorum
      amen, quod antiqui autenticum tonum esse voluerunt, isti differentiam primam fecerunt,
      et
      quod illi differentiam, hoc isti autenticum tonum constituerunt, eo quod illud plures
      antiphonie habent in supra scriptis tonis in finali incipientes. Nam quia in singulis
      tonis
      omnium differentiarum antiphonias uno finali necesse est terminari, illaque chorda
      in
      singulis tonis inter ceteras optinet principatum, que terminat cantum, congruum valde
      videtur, ut illud etiam Seculorum amen principale sit, cuius antiphonias
      finalis chorda et inchoat et terminat. Habet autem primus tonus absque eo tono, qui
      dicitur
      autenticus, quinque differentias et duodecim varietates; secundus nullam differentiam
      et
      quinque varietates; tercius tres differentias et duas varietates; quartus quatuor
      differentias et quinque varietates; quintus unam differentiam et duas varietates;
      sextus
      unam differentiam et septem varietates; septimus quatuor differentias et sedecim varietates;
      octavus tres differentias et novendecim varietates.</p>
   <p>I. 1. Autenticus protus constat ex prima specie diapente et ex prima
      specie diatesseron superius. Huius Seculorum amen incipit in A acuto, hoc est in mese;
      cuius
      ultima syllaba altius distat a finali D, id est lychanos ypaton, diatesseron intervallo
      in
      G, id est in lychanos meson.</p>
   <p>Concinit equisoni modulum sic formula proti,</p>
   <p>Hac ex lege protus autenticus sit tibi notus: . . .</p>
   <p>2. Omnis finalis chorda principalis est in suo modo, eo quod cantus in
      ea distinguitur et regulariter finitur. Principalis autem tonus est, qui in finali
      chorda
      incipitur et statim ad quavem vocem deponitur, quia graviores voces sunt pociores
      quam
      accute, ut in his antiphoniis patet: . . .</p>
   <p>3. Prima autem varietas est, ubi cantus in finali orditur et statim ad
      accutiores, id est superiores, gradatim intenditur, ut antiphonie: . . .</p>
   <p>4. Hec autem secundum usum a plerisque cantatur ad quartum tonum, quod
      non concedit monochordum: . . .</p>
   <p>5. Secunda autem varietas est, quando cantus in finali quidem
      incipitur, sed statim intermisse, id est per semiditonum, intenditur, ut antiphonie:
      . .
      .</p>
   <p>6. Tertia autem varietas est, cum cantus gradatim ascendit, sed per
      quilisma, ut antiphonie: . . .</p>
   <p>7. Quarta autem varietas est, ubi cantus per quilisma, sed intermisse
      intenditur, ut antiphonie: . . .</p>
   <p>8. Quinta autem varietas est, quando primo cantus deponitur et per
      quilisma gradatim intenditur, ut antiphonie: Cum sublevasset; -- In medio
      ecclesie; -- In medio carceris; -- Interrogatus Jhesus.</p>
   <p>9. Sexta autem varietas est, ubi cantus a finali in tercia voce
      incipitur, sed in superiori, ut antiphonie: Biduo vivens; -- Isti sunt due olive;
      -- Vado ad
      eum; -- Unus est enim.</p>
   <p>10. Septima autem varietas est, ubi in tercia quidem a</p>
   <p>finali incipitur, sed mox semitonio deponitur, ut antiphonie: . . .</p>
   <p>11. Octava autem varietas est, quando in eadem tercia voce cantus
      incipitur, sod mox tono intenditur, ut antiphonie: . . .</p>
   <p>12. Nona autem varietas est, quando cantus in tercia voce incipitur,
      sed mox per diatesseron deponitur, ut antiphonie: . . .</p>
   <p>13. Prima differentia est, eo quod apud antiquos is cantus fuerit
      principalis, ut antiphonie: . . .</p>
   <p>14. Prima autem varietas est, quod tono a finali deponitur, ut
      antiphonie: . . .</p>
   <p>15. Secunda autem differentia est, eo quod in proxima finali chorda,
      scilicet inferius, inchoetur, ut antiphonie: . . .</p>
   <p>16. Tercia differentia est, eo quod cantus quidem a finali semiditono
      incipiatur et statim tono intendatur, ut antiphonie: . . .</p>
   <p>17. Quarta differentia est, que in hoc distat a tercia, quod intermisse
      intenditur non gradatim, ut antiphonie: . . .</p>
   <p>18. Prima autem varietas est, eo quod equisono intendatur, ut
      antiphonie: . . .</p>
   <p>19. Quinta differentia est, eo quod a suo Seculorum ditono ad graves
      deponatur, ut antiphonie: . . .</p>
   <p>20. Prima autem varietas est, eo quod per equisonum a suo Seculorum
      amen incipiatur, ut antiphonie: . . .</p>
   <p>II. 21. Incipit secundus, qui dicitur grece plagis proti, id est pars
      primi. Nam in ea voce finitur, in qua et primus; nihilque ab eo differt, nisi quod
      graviores
      et minus accutos recipit cantus. Constat plagis proti ex eadem specie dyapente, qua
      et
      autenticus eius, et ex eadem specie diatesseron inferius. Eius Seculorum amen incipit
      in F,
      terminat in finali, ubi antiphonia inchoat.</p>
   <p>Sed comes hoc iure sonat eius lymma tonumque,</p>
   <p>Sed primi talis modus est et meta plagalis: . . .</p>
   <p>22. He antiphonie per dyatesseron a suo finali deponuntur ad graves: .
      . .</p>
   <p>23. Prima autem varietas est, eo quod a suo Seculorum tono inferius
      deponatur, ut antiphonie: . . .</p>
   <p>24. Secunda autem varietas est, eo quod gradatim a principali sua voce
      ascendat, ut antiphonie: . . .</p>
   <p>25. Tercia autem varietas est, eo quod per semiditonnm a sua principali
      chorda ascendat, ut antiphonie: . . .</p>
   <p>26. Quarta autem varietas est, eo quod semiditono intendatur in
      principio, ut antiphonie F: . . .</p>
   <p>27. Quinta autem varietas est, ubi cantus per diatesseron a principali
      incipitur, ut antiphonie A: . . .</p>
   <p>III. 28. lncipit tercius, qui grece dicitur autenticus deutrus, id est
      alter, secundus. Cuius Seculorum amen inchoat in C acuto et finit in E in suo finali.
      Constat autem ex secunda specie dyapente et ex secunda specie dyatesseron superius.</p>
   <p>Deuterus inde tono retinet cum lymmate iuncto,</p>
   <p>Deuterus autentus patet hoc sub iure retentus: . . .</p>
   <p>29. Eo quod a principali suo tono inferius deponitur, ut antiphonie: .
      . .</p>
   <p>30. Prima autem variatio est, ubi cantus quidem in finali inchoatur, et
      mox per semiditonum gradatim intenditur, ut antiphonie: . . .</p>
   <p>31. Differentia prima est, eo quod semiditono distet a sua principali,
      in qua inchoatur, ut antiphonie G: . . .</p>
   <p>32. Differentia autem secunda est, ubi cantus a suo Seculorum tono
      inferius orditur, et per diatesseron gradatim intenditur, ut antiphonie G: . . .</p>
   <p>33. Differentia tercia est, eo quod per diatesseron a suo Seculorum
      inchoetur, ut antiphonie: . . .</p>
   <p>34. Prima autem varietas est, ubi cantus per equisonum incipitur, ut
      antiphonie: . . .</p>
   <p>IV. 35. lncipit quartus, qui grece dicitur plagis deutri, id est pars secundi. Constat autem ex secunda specie dyatesseron inferius. Cuius Seculorum
      amen incipit in A acuto sicut primi, et finit in suo finali.</p>
   <p>Cuius discipulum sibi ditonus optat amicum,</p>
   <p>Cuius per talem cursum noris lateralem: . . .</p>
   <p>36. Eo quod in finali suo inchoetur, et mox tono inferius deponatur, ut
      antiphonie: . . .</p>
   <p>37. Prima autem variatio est, ubi cantus a sua principali semitonio
      inchoatur et semiditono deponitur, ut antiphonie: . . .</p>
   <p>38. Secunda autem variatio est, ubi cantus semiditono a suo Seculorum
      intenditur, ut antiphonie: . . .</p>
   <p>39. Tercia autem variatio est, eo quod gradatim a sua principali
      ascendat, ut antiphonie: . . .</p>
   <p>40. Quarta autem variatio est, eo quod semitonio distet a sua
      principali voce, ut antiphonie F: . . .</p>
   <p>41. Quinta autem variatio est, ubi cantns a finali semiditono
      inchoatur, ut antiphonie G: . . .</p>
   <p>42. Prima differentia est, ubi cantus a sua principali tono inferius
      inchoatur et gradatim intenditur, ut antiphonie: . . .</p>
   <p>43. Secunda autem differentia est, quando cantus a suo Seculorum per
      diatesseron inferius inchoatur, ut antiphonie D: . . .</p>
   <p>44. Differentia autem tercia est, eo quod cantus ditono a finali
      remittitur, ut antiphonie C: . . .</p>
   <p>45. Differentia autem quarta est, ubi cantus a suo Seculorum tono
      inferius deponitur, ut antiphonie G: . . .</p>
   <p>46. Prima autem variatio est, quando cantus a suo Seculorum per
      equisonum incipitur, ut antiphonie: . . .</p>
   <p>V. 47. Incipit quintus, qui grece dicitur autenticus tritus, id est
      auctoralis tercius. Qui constat ex tercia specie dyapente et ex tercia specie dyatesseron
      superius. Cuius Seculorum amen incipit in C acuto sicut tercii.</p>
   <p>Hinc triti norma dyatesseron editur oda,</p>
   <p>Hic demonstratur, tritus qua lege fruatur: . . .</p>
   <p>48. Eo quod in principali suo inchoetur, ut antiphonie: . . .</p>
   <p>49. Differentia autem prima est, ubi cantus per equisonum a suo Seculorum
      inchoatur et ditono remittitur, ut antiphonie: . . .</p>
   <p>50. Prima autem variatio est, quando cantus in eadem chorda inchoatur,
      et mox semiditono intenditur, ut antiphonie: . . .</p>
   <p>51. Secunda autem variatio est, eo quod semiditono a suo Seculorum
      incipiatur, ut antiphonie: . . .</p>
   <p>VI. 52. Incipit sextus, qui grece dicitur plagis triti, id est
      subiugalis tercii. Qui constat ex eadem specie diapente, qua et autenticus eius, et
      ex eadem
      specie dyatesseron inferius. Cuius Seculorum amen incipit in A sicut primi et quarti.</p>
   <p>Atque per eiusdem canitur dyapente clyentem,</p>
   <p>Discipulum triti sic constrinxere periti: . . .</p>
   <p>53. Eo quod in principali suo inchoetur et semitonio remittatur, ut
      antiphonie: . . .</p>
   <p>54. Prima autem variatio est, eo quod cantus per dyatesseron a sua
      principali inchoatur et gradatim intendatur, ut antiphonie C: . . .</p>
   <p>55. Secunda autem variatio est, quando cantus per semiditonum a suo
      Seculorum incipitur, ut antiphonie D: . . .</p>
   <p>56. Tercia autem variatio est, quando cantus per equisonum inchoatur et
      gradatim intenditur, ut antiphonie F: . . .</p>
   <p>57. Quarta autem variatio est, eo quod a principali per equisonum
      incipiatur et tono intendatur, ut antiphonie: . . .</p>
   <p>58. Quinta autem variatio est, ubi cantus a suo finali semitonio
      deponitur, ut antiphonie: . . .</p>
   <p>59. Sexta autem variatio est, quando cantus in principali suo inchoatur
      et semiditono deponitur, ut antiphonie: . . .</p>
   <p>60. Septima autem variatio est, eo quod cantus per semiditonum
      intendatur, ut antiphonie D: . . .</p>
   <p>61. Prima differentia est, ubi cantus a suo Seculorum tono inferius
      inchoatur, ut antiphonie F: . . .</p>
   <p>VII. 62. Incipit septimus, qui grece dicitur autenticus tetrardus, id
      est auctoralis quartus. Qui constat ex quarta specie dyapente et ex quarta
      specie diatesseron superius. Huius Seculorum amen incipit in D acuto.</p>
   <p>Dat duo nexa tonis tetrardus ymmata ternis,</p>
   <p>Tetrardi cantus poterit discurrere tantus: . . .</p>
   <p>63. Eo quod cantus in finali suo inchoetur et gradatim ascendat, ut
      antiphonie: . . .</p>
   <p>64. Prima autem variatio est, ubi cantus per semiditonum a suo finali
      intenditur, ut antiphonie: . . .</p>
   <p>65. Secunda autem variatio est, quando cantus per dyatesseron a sua
      principali chorda intenditur, ut antiphonie: . . .</p>
   <p>66. Tercia autem variatio est, ubi cantus quidem per dyatesseron
      intenditur, et a suo Seculorum tono inferius inchoatur, ut antiphonie: . . .</p>
   <p>67. Quarta autem variatio est, eo quod cantus eodem modo intendatur, et
      mox per dyatesseron deponatur, ut antiphonie: . . .</p>
   <p>68. Quinta autem variatio est, quando cantus quidem a principali
      incipitur, et mox tono et semiditono intenditur, ut antiphonie: . . .</p>
   <p>69. Sexta autem variatio est, ubi cantus a suo principali ditono
      intenditur, et in eadem chorda tono inferius inchoatur, ut antiphonie: . . .</p>
   <p>70. Septima vero variatio est, eo quod cantus a sua finali per
      dyatesseron intendatur et per semiditonum remittatur, ut antiphonie: . . .</p>
   <p>71. Octava autem variatio est, quando cantus quidem per dyatesseron a
      sua principali intenditur, ut antiphonie: . . .</p>
   <p>72. Nona vero variatio est, ubi cantus a sua principali ditono
      intenditur, et equisono a suo Seculorum tono inferius inchoatur, ut antiphonie: .
      . .</p>
   <p>73. Prima differentia est, eo quod cantus per dyapente a sua principali
      intendatur, ut antiphonie: . . .</p>
   <p>74. Prima autem variatio est, quando cantus quidem per diapente
      ascendit et mox semiditono remittitur, ut antiphonie: . . .</p>
   <p>75. Secunda differentia est, ubi cantus per equisonum a
      suo Seculorum amen inchoatur et semitono inferius remittitur, ut antiphonie: . . .</p>
   <p>76. Prima autem variatio est, quando cantus a suo Seculorum semitonio
      inferius orditur, ut antiphonie: . . .</p>
   <p>77. Tercia differentia est, eo quod cantus semitonio superius a suo
      Seculorum distet, ut antiphonie: . . .</p>
   <p>78. Prima autem variatio est, ubi cantus per semitonium a suo Seculorum
      inchoatur, et mox per diatesseron remittitur, ut antiphonie: . . .</p>
   <p>79. Secunda autem variatio est, quando Seculorum amen per semitonium
      finitur, et mox cantus semiditono inferius inchoatur, et antiphonie: . . .</p>
   <p>80. Quarta differentia est, quando cantus a suo Seculorum amen tono
      superius incipitur, ut antiphonie: . . .</p>
   <p>81. Prima autem variatio est, quando cantus a suo finali per dyapente
      inchoatur et gradatim remittitur, ut antiphonie: . . .</p>
   <p>82. Secunda autem variatio est in eodem loco, quando cantus a suo
      finali per dyapente inchoatur et mox semiditono remittitur, ut antiphonie: . . .</p>
   <p>83. Tercia varietas est, ubi cantus a suo Seculorum amen tono superius
      inchoatur, ut antiphonie: . . .</p>
   <p>VIII. 84. Incipit octavus, qui grece dicitur plagis tetrardi, id est
      subiugalis quarti. Qui constat ex eadem specie dyapente, qua et autenticus eius, et
      ex eadem
      specie dyatesseron inferius. Huius Seculorum amen incipit in C acuto, sicut tercii
      et
      quinti.</p>
   <p>Ast dyapente tono plagis huius conserit ordo,</p>
   <p>Cuius subiectum docet istec forma retectum: . . .</p>
   <p>85. Eo quod in sua principali chorda inchoetur, ut antiphonie: . .
      .</p>
   <p>86. Prima variatio est, ubi cantus a suo finali per dyapente orditur,
      et mox gradatim per dyatesseron ascendit, ut antiphonie: . . .</p>
   <p>87. Secunda variatio est, quando cantus a finali per dyatesseron
      inchoatur, et mox tono inferius remittitur, ut antiphonie: . . .</p>
   <p>88. Tercia autem variatio est, ubi cantus a suo Seculorum per diatesseron
      inchoatur et per semiditonum intenditur, ut antiphonie: . . .</p>
   <p>89. Quarta autem variatio est, eo quod cantus a finali tono inferius
      inchoetur, et mox per ditonum surgat, ut antiphonie F: . . .</p>
   <p>90. Quinta autem variatio est, ubi cantus in suo finali incipitur, et
      mox tono inferius remittitur, ut antiphonie G: . . .</p>
   <p>91. Sexta vero variatio est, eo quod cantus a principali chorda
      gradatim remittatur, ut antiphonie: . . .</p>
   <p>92. Septima variatio est, quando cantus a suo finali per dyatesseron
      remittitur, ut antiphonie: . . .</p>
   <p>93. Octava autem variatio est, ubi cantus per equisonum orditur et
      statim tono intenditur, ut antiphonie: . . .</p>
   <p>94. Nona variatio est, eo quod cantus per dyatesseron a sua principali
      chorda surgat, ut antiphonie: . . .</p>
   <p>95. Decima autem variatio est, quando cantus a suo finali per
      dyatesseron ascendit, ut antiphonie: . . .</p>
   <p>96. Undecima autem variatio est, ubi cantus a finali suo intenditur et
      mox tono remittitur, ut antiphonie: . . .</p>
   <p>97. Duodecima variatio est, cum cantus a sua principali chorda et tono
      ac semiditono intenditur, ut antiphonie: . . .</p>
   <p>98. Tercia decima vero variatio est, quando cantus a finali suo tono
      superius inchoatur, et statim per dyatesseron remittitir, ut antiphonie: . . .</p>
   <p>99. Quarta decima variatio est, eo quod cantus in eodem loco inchoetur
      et tono inferius remittatur, ut antiphonie: . . .</p>
   <p>100. Quinta decima variatio est, ubi cantus a finali suo intenditur, et
      iterum tono inferius remittitur, ut antiphonie: . . .</p>
   <p>101. Sexta decima variatio est, cum cantus per ditonum a suo Seculorum
      intenditur, ut antiphonie: . . .</p>
   <p>102. Septima decima variatio est, quando cantus a sua principali chorda
      per dyapente intenditur, ut antiphonie: . . .</p>
   <p>103. Octava decima variatio est, quod cantus a suo Seculorum per
      dyapente superius incipiatur, et statim semiditono remittatur, ut antiphonie: . .
      .</p>
   <p>104. Differentia prima est, quando cantus a sua principali chorda inferius
      orditur, ut antiphonie: . . .</p>
   <p>105. Prima variatio est, eo quod cantus a suo finali per semiditonum
      inferius inchoetur, ut antiphonie: . . .</p>
   <p>106. Differentia secunda est, ubi cantus a suo Seculorum per
      semiditonum superius orditur, ut antiphonie: . . .</p>
   <p>107. Differentia autem tercia est, eo quod cantus a suo Seculorum per
      equisonum inchoetur, ut antiphonie: . . .</p>
</div>
</main>

</body>
</html>

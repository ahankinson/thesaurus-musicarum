<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>A-Wn, Cpv 3646, f. 312r-v</p>
   <p>De formatione contrapuncti tales dantur regulae</p>
   <p>Prima regula. Si discantus ordinatur in unisono cum tenore, contratenor
      potest ordinari in tertia vel quinta supra tenorem, et bassus ordinari potest in tertia
      sub
      tenore. Sic altus est in tertia supra tenorem aut in quinta supra bassum. Si bassus
      ordinatur in quinta sub tenore, altus ordinari potest in tertia supra bassum. Si bassus
      ordinatur in sexta sub tenore, altus ordinari debet in tertia supra bassum. Si bassus
      ordinatur in octava sub tenore, altus ei iungi potest in quinta supra bassum aut in
      tertia
      vel etiam in sexta, sed raro, aut in decima. Si bassus ordinatur in decima sub tenore,
      altus
      ordinari potest in tertia, quinta, octava aut decima supra bassum. Si bassus ordinatur
      in
      duodecima sub tenore, altus ordinari debet in tertia, quinta, octava, decima supra
      bassum.</p>
   <p>Secunda regula. Si discantus ordinatur in tertia supra tenorem, tunc
      bas-sus ordinari potest in tertia sub tenore. Altus vero ordinari potest in uni-sono
      cum
      tenore, aut in unisono cum bassu, aut in unisono cum dis-cantu. Si bassus ordinatur
      in sexta
      cum tenore, altus sibi sociari potest in tertia supra bassum. Si bassus ordinatur
      in octava
      sub tenore, altus est in tertia, quinta seu sexta supra bassum. Si bassus ordinatur
      in
      decima sub tenore, altus ordinandus est in tertia, quinta, octava supra bassum.</p>
   <p>Tertia regula. Si discantus ordinatur in quinta supra tenorem, bassus
      est in sexta sub tenore et altus in tertia aut octava supra bassum. Si bassus ordinatur
      in
      octava sub tenore, altus est in tertia, quinta, decima supra bassum.</p>
   <p>Quarta regula. Si discantus ordinatur in sexta supra tenorem, bassus
      ordi-natur in tertia sub tenore et altus in tertia, quinta, sexta aut in decima supra
      bassum. Si bassus ordinatur in quinta sub tenore, altus est in tertia aut octava supra
      bassum. Si bassus est in octava sub tenore, altus est in tertia, quinta, decima supra
      bassum. Si bassus est in decima sub tenore, altus est in tertia, quinta, octava supra
      bassum. Si bassus est in duodecima sub tenore, altus est in tertia, quinta, octava
      aut
      decima supra bassum.</p>
   <p>Quinta regula. Si discantus ordinatur in octava supra tenorem, bassus
      est in tertia sub tenore, et altus in quinta aut octava supra bassum. Si bassus est
      in
      quinta sub tenore, altus est in tertia aut decima supra bassum. Si bassus est in octava
      sub
      tenore, altus est in tertia, quinta, decima supra bassum. Si bassus ordinatur in decima
      sub
      tenore, altus est in tertia, quinta, octava supra bassum.</p>
   <p>Sexta regula. Si discantus ordinatur in decima supra tenorem, bassus
      ordi-nandus est in tertia sub tenore, et altus in quinta, octava, decima supra bassum.</p>
   <p>Septima regula. Si bassus est in quinta supra tenorem, altus est in
      tertia sub bassu, aut in quarta, sexta, octava supra bassum. Item quando discantus
      et tenor
      ordinantur per b molle, tunc semper ordinandum est b molle in con-tratenore, scilicet
      in Bmi
      graui, alias deperderentur octava et quinta in tenore et in discantu duplex octava
      et
      duodecima. Numquam etiam ordinanda est quinta vel quarta in Ffaut quando in Bmi gravi
      et
      bfahmi dicitur mi, quia sunt species falsae et prohibitae cantantes tritonum et
      semidiapenthe. Nota etiam quod in consonantiis perfectis, fa contra mi poni non debet
      quia
      deficiunt in semitonio aut superhabundant ut tritonus, semidiapente vel semidiapason.</p>
   <p>Consonantiae perfectae: 1. 5. 8. 12. 15. 19. 22. 26. 29.</p>
   <p>Consonantiae imperfectae: 3. 4. 6. [10.] 11. 13. 17. 18. 20. 24. 25.
      27.</p>
   <p>Dissonantiae: 2. 7. 9. 14. 16. 21. 23. 30.</p>
</div>
</main>

</body>
</html>

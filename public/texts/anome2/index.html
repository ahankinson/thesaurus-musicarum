<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>MONOCORDUM DOMNI ENCHERIADIS</p>
   <p>Monocordum Encheriadis constat ex decem et octo cordis, ex quattuor
      videlicet gravibus et quattuor finalibus, quattuorque mediis ac totidem excellentibus
      adiunctis duabus superexcellentibus. Componuntur ex tono et semitonio duobusque tonis.
      Huius
      autem monocordi particio sic disponitur: Primum totam tabulam per quattuor divide
      sectiones,
      quarum prima in sinistra magoda primae gravis nomine titulatur, secunda quarta gravis
      nominatur, tercia autem quarta finalis dicitur et quarta terciae excellentis vocabulo
      pollet. Iterum eandem tabulam in novem divide, nonamque partem in sinistra pro tono
      constitue, atque ipsa corda secunda gravis vocatur. Deinde a dextra magoda usque quartam
      gravem in octo divide, nonamque in ante porrectam pro tercia gravi accipe. Item usque
      ad
      eandem quartam gravem per novem metieris, et nona pars erit prima corda finalis. Usque
      ipsam
      primam finalem per novem metiendo, faciendo faciet nona pars secundam finalem in semitonio.
      Inde usque supradictam quartam finalem octo partes disponens, nona in ante protensa
      ostendit
      terciam finalem. Mox etiam usque ad ipsam quartam finalem per novem partiens, nonaque
      pars
      primam mediam demonstrabit. Hinc usque primam mediam per novem divide, et nona pars
      pandet
      secundam mediam in semitonio. Retro a quarta finali usque terciam iam dictam excellentem
      per
      medium divide, in ipsoque meditullio terciam mediam constitue. Dehinc usque ad ipsam
      terciam
      mediam per novem metire, nonamque partem pro quarta media pone, et usque quartam mediam
      per
      novem dividendo in nona parte primam excellentem constituito. Insuper ipsam primam
      excellentem per novem partieris, in parte nona fiet secunda excellens. Usque terciam
      vero
      supradictam per novem metiens, nona pars monstrabit quartam excellentem. Per novem
      bis
      multiplica, et in fine ultimos excellentes multiplica. Prima gravis, secunda gravis,
      tercia
      gravis, quarta gravis. Prima finalis, secunda finalis, tercia finalis, quarta
      finalis. Prima media, secunda media, tercia media, quarta media. Prima excellens,
      secunda
      excellens, tercia excellens, quarta excellens. Superexcellentes duae. Prima finalis
      inclinum
      s ad caput ita [signum]. Secunda finalis c versum ad caput ita [signum]. Tercia finalis
      i
      iota simplex et inclinum ita [signum]. Quarta finalis c dimidium ad caput ita [signum].
      Graves retroversi finales ita</p>
   <p>[VMKIII:237,1; text: tonus, semitonium] </p>
   <p>Superiores demissi capita finales ita</p>
   <p>[VMKIII:237,2; text: tonus, semitonium]</p>
   <p>Excellentes demissi capita graves ita</p>
   <p>[VMKIII:237,3; text: tonus, semitonium]</p>
   <p>Excepto trito, qui in gravibus notam habet N inclinum [signum] in
      superioribus N versum et inclinum [signum]. In excellentibus iota perfixum [signum].
      Duo
      residui signa habent [signa] iacentis proti et deuteri. Sunt omnes duodeviginti, quo
      videlicet singuli extremam suam symphoniam attingant, id est quintum decimum sonum.</p>
</div>
</main>

</body>
</html>

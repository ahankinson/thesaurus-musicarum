<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De consona tonorum diversitate</p>
   <p>Berno gratia Dei, et si non merito, tamen officio abba, dilectissimis
      in Christo filiis Purchardo et Kerungo, una cum caeteris in Dominicarum scholarum
      gymnasio
      Augiae vacantibus, de virtute in virtutem diatim proficere, ut Deum deorum in Sion
      valeant
      conspicere.</p>
   <p>Vestri precum instantia nuper admonitus, ut quosdam versiculos super
      consona tonorum diversitate compositos vestrae sagacitatis industriae ad discendum
      contraderem, non statim hac de causa ad id faciendum animum appuli, quia ridiculo
      me non
      defuturum apud posteros credidi, si, inter sapientiae thesauros abundantes ac divinarum
      humanarumque litterarum larga copia instar torrentis affluentes, ego, totius eloquentiae
      expers, quiddam mutire praesumerem, illamque sententiam mihi posse objici non immerito
      expavi:</p>
   <p>In silvam ne ligna feras, et in mare pisces</p>
   <p>Sed rursum illam Domini sententiam considerans, quae ait: Qui petit a
      te, da ei, et volenti a te mutuari ne avertaris, etsi non ut petentibus, saltem ut
      mutuum
      sibi praestari volentibus, penitus denegare nequaquam sum ausus, non parum foenoris
      me
      sperans acquisiturum, si, pro verbosa vel undecunque acquisita compositiunculae garrulitate,
      docta domesticae eloquentiae vestrae merear participari sobrietate.</p>
   <p>Igitur octo tonis manifestum est musicam consistere, per quos musicae
      modulationis consonantiae, quas nunc interim brevitatis studio praeterimus, amica
      quadam
      suae conjunctionis affinitate sibi invicem videntur concordare. Quorum apud nos nomina,
      a
      primo usque octavum, ex ordinis sui auctoritate sumpsere primordia. Ex quibus quatuor,
      id
      est primus, tertius, quintus, septimus Graeco eloquio authentici vocantur, eo quod
      caeteris,
      videlicet secundo, quarto, sexto, octavo quasi quadam magisterii auctoritate praeesse
      videantur; authenticum namque auctorem sive magistrum sonat, Unde sicut superiores
      authentici vocantur, ita inferiores plagae, quasi partes ex latere superiorum procedentes,
      dicuntur.</p>
   <p>Qua ratione contigit ut, qui communi Latinorum locutione dicitur
      primus ab hujus artis magisterio imbutis nominetur authenticus protus, quasi primus
      auctoralis; secundus plagis protus, vel plaga, id est, pars proti; tertius authenticus
      deuterus, eo quod secundae sit auctoritatis; quartus plagis vel plaga deuteri; quintus
      authentieus tritus, nihilominus ex ternario et auctoritate nomen sortitus; cui sextus
      secundum supradictam rationem subjicitur. Septimus authenticus tetrardus ab ordine
      et ipse
      ita vocatus; tetra namque quatuor dicuntur. Deinde sequitur octavus, qui
      septimo subditur; unde et plagis tetrardus vel plaga tetrardi vocatur.</p>
   <p>Denique non immerito primus, tertius, quintus, septimus authentici vel
      principales dicuntur, cum eorum sonus sit altior, ascensus superior. Nam, sicut unusquisque
      eorum a suo finali incipiens, novenarium limitem licenter ascendendo contingit, descendendo
      in sibi vicinum, aliquando usque ad tertium sonum pervenit, ita inferiores in quintum
      usque
      ascendunt, in quartum vero sonum descendunt. Unde et hi inferiores, scilicet secundus,
      quartus, sextus, octavus, a superioribus, velut discipuli a magistris, ex toto non
      recedunt,
      sed quodam vicino sonorum tenore adjuncti, quamdam sui discipulatus formam ad superiores
      praetendunt, dum et ascensus eorum, ut supra praenotavimus, fit brevior et descensus
      inferior.</p>
   <p>Omissis igitur singulorum tonorum differentiis, quae pro diversa
      doctorum consuetudine aliquibus in notulis parum quid discordare videntur, singulis
      tantum
      versiculis principalem sui sonitus tenorem tam in antiphonis quam in responsoriis
      exempli
      causa adjunximus. Insuper et alios ejusdem regulae versus ad introitus et communiones
      pertinentes, cum suis tamen differentiis, quia pauciores sunt et certiores, nihilomninus
      superaddere curavimus. Quod si charitatem vestram differentias sive diffinitiones
      antiphonarum delectat vestro more subnectere, sat placere nobis scitote. Caeterum
      obedientiam vestram omnino contestor, quatenus haec eo charitatis affectu quo a me
      sunt
      composita suscipiatis, meique utpote boni filii sui patris memoriam in Christo habeatis.
      Valete.</p>
   <p>Primum quaerite Regnum Dei.</p>
   <p>Gloria. Saeculorum Amen. Ecce nomen Domini. Angelus Domini. Antequam
      convenirent. Gloria Patri, et Filio, et Spiritui sancto. Beata es, Maria.</p>
   <p>Secundum autem simile est huic.</p>
   <p>Gloria, Saeculorum, Amen. Juste et pie vivamus. Archangele. Assumpsit
      Jesus. Gloria Patri, et Filio, et Spiritui sancto, Veni, electa.</p>
   <p>Tertia dies est, quod haec facta sunt.</p>
   <p>Gloria. Saeculorum. Amen. Domine, probasti me. Domine, spes Sanctorum.
      Claudus quidam. Gloria Patri, et Filio, et Spiritui sancto. Hodie nata est.</p>
   <p>Quarta vigilia venit ad eos.</p>
   <p>Gloria. Saeculorum. Amen. Credo videre. Ite nuntiate. Sanctis, qui in
      terra sunt. Gloria Patri, et Filio, et Spiritui sancto. Quae est ista?</p>
   <p>Quinque prudentes intraverunt ad nuptias.</p>
   <p>Gloria. Saeculorum. Amen. Alleluia. quem quaeris. Ecce jam veniet.
      Adhuc multa habeo. Coeli aperti sunt. Gloria Patri, et Filio, et Spiritui sancto.
      Obsecro,
      Domine.</p>
   <p>Sexta hora sedit super puteum.</p>
   <p>Gloria. Saeculorum. Amen. AEdificavit Moyses. Alias ovcs. Benedictus
      Dominus. Gloria Patri, et Filio, et Spiritui sanclo. Beata es.</p>
   <p>Septem sunt spiritus ante thronum Dei.</p>
   <p>Gloria. Saeculorum. Amen. Hierusalem respice. Sapientias aedificavit
      sibi domum. Hoc jam tertio. Gloria Patri, ct Filio, et Spiritui sancto. Gloriosae
      Virginis.</p>
   <p>Octo sunt beatitudines,</p>
   <p>Gloria. Saeculorum. Amen. Angeli eorum. Justorum animae. Amen, amen
      dico vobis. Malos male perdet. Adorna thalamum. Deus adjuvat. Beatus vir qui suffert.
      Si
      ignes adhibeas. Gloria Patri, et Filio, et Spiritui sancto. Beatam me dicent.</p>
   <p>Gloria Patri. Saeculorum. Amen.</p>
   <p>Primo pro culmine tuae quaerere justitiae, Domine, veri summi quoque
      lumen fac nos; petimus ut in coelo semper tibi jubilemus. Amen.</p>
   <p>Rorate, coeli. Suseepimus. Gaudeamus. Saeculorum. Amen. Gaudete in
      Domino. Etenim sederunt. Statuit ei Dominus. Amen. Dominus dabit. Ecce virgo. Vidernnt
      omnes. Gloria Patri. et caetera.</p>
   <p>Gloria. Saeculorum. Amen.</p>
   <p>Secundumque legis verbum mutua, quo dilectionem Dei et proximi,
      Christi, mandasti colere, quae per haec geminae observantiae praecepta reddamus. Amen.</p>
   <p>Veni et ostende. Vultum tuum. Ecce advenit. Amen. Hierusalem. Exiit
      sermo. Dominus Jesus. Gloria Patri, et caetera.</p>
   <p>Gloria. Saeculorum. Amen.</p>
   <p>Tertia te die, Christe, resurgere, mundo ferre lumen credimus. O alma,
      fac nos et tuum semper laudare nomen, et in patriae te aeternae regione cernentes
      sedere.
      Amen.</p>
   <p>Ego autem. Confessio et pulchritudo. Repleatur. Amen. Beatus servns.
      Christus resurgens. Gustate. Gloria Patri, et caetera.</p>
   <p>Gloria. Saeculorum. Amen.</p>
   <p>Quarta te noctis Christe vigilia discipulis dare coeleste solamen nos humiles fatentes, te canentes. laudantes, tuaeque nomen potentiae
      nos
      quaternae tuae evangelicae vocis da cognoscere munimen.</p>
   <p>Prope esto. Sacerdotes tui. Omnis terra. Saeculorum. Amen. Resurrexi.
      Misericordia. In voluntate. Amen. Exsulta. Vidimus. Feci judicium. Gloria Patri.</p>
   <p>Gloria. Saeculorum. Amen.</p>
   <p>Quinque tu, Domine, in coelum virgines, te recipere, dignatus est
      plebis tuae verbis revelare, signis et ostendere. Sensus ecce nostros in te precamur,
      Domine, te disponere. Loquebar. Circumdederunt me, Laetare, Hierusalem. Domine, in
      tua.
      Amen. Domine refugium. Verba mea. Ecce Deus. Amen. Servite Domino. Justus Dominus.
      Signa
      eos. Gloria Patri, et caetera.</p>
   <p>Gloria. Saeculorum. Amen.</p>
   <p>Sexta, tuae, Christe, praesentiae corporalis hora resplendet, fontem
      Ecclesiae vitam tribue salientem aquae vivae, fervore quoque plenae gratiae hanc semper
      accende.</p>
   <p>Hodie scietis. In medio. Quasi modo geniti. Amen. Diffusa est gratia,
      In splendoribus. Pascha nostrum. Gloria Patri, et caetera.</p>
   <p>Gloria. Saeculorum. Amen.</p>
   <p>Septemplicem te nunc quoque nobis adesse deposcimus, alme Paraclete,
      nostrae mentes ut tuae gratiae semper exuberent perfecto munere; quaeque nocent exstingue,
      et cuncta, quae proficiunt, accende semper amoris igne:</p>
   <p>Puer natus est. Venite, benedicti. Viri Galilaei. Amen. Dicite
      pusillaminis. Tolle puerum. Factus est repente. Gloria Patri, et caetera.</p>
   <p>Gloria. Saeculorum. Amen.</p>
   <p>Octo, pie Christe, lucide, beatitudines evangelicae gratiae plebi tuae
      praebe benignus, et clemens sempiterna requie refove sine fine credentes in te.</p>
   <p>Ad te levavi, Domine, ne longe. Spiritus Domini. Amen. Laetabitur
      justus. Invocavit me. Probasti, Domine. Amen. Video coelos. Responsum. Hoc corpus.
      Gloria
      Patri, et caetera.</p>
</div>
</main>

</body>
</html>

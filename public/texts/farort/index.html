<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>(IV) DICTIO DE COGNOSCENDA CAUSA UNDE ORTA EST ARS MUSICE</p>
   <p>Text B: Dico quod postquam substancia mota fuit, accidit ei sonus, qui
      divisus fuit in tres species presentes, scilicet acutum, et grauem et medium inter
      illos.
      Unde opus fuit arte per quam proueniremus ad scienciam sonorum acutorum, scilicet
      eorum qui
      sunt in ultimo acuitatis, et scienciam sonorum grauium, eorum scilicet qui sunt in
      ultimo
      grauitatis, et scienciam [sonorum eorum scilicet qui sunt in] mediorum inter
      illos et comparacionem eorum inter se, ut nihil lateat nos de hiis que accidunt substancie.
      Ars igitur illa fuit sciencia de sonis. Cuius utilitas est ad temperandos mores animalium
      qui excedunt equalitatem, et perficiendos decores eorum qui nondum sunt perfecti et
      conseruandum eos qui uidentur equales, et nondum peruenerunt ad aliquod extremorum. Et est utilitas ad salutem corporis, eo quod quandoque corpus infirmatur
      languente anima et impeditur ipsa impedita, unde curacio corporis fit propter curacionem
      anime et adaptacionem suarum uirium et temperacionem sue substancie ex sonis agentibus
      hoc
      ut conuenientibus ad hoc. Huius autem sciencie radices sunt tres, metrum, melos, et
      gestus.
      Metrum autem inuentum est ad proporcionandos intellectus racionales
      dictionibus. Melos autem inuenta est ad proporcionandas partes acuitatis, et grauitatis,
      et
      hee due radices subiecte sunt sensui auditus. Gestus autem sensui uisus subiectus
      est qui
      institutus est ad conformandum metro et sono motibus consimilibus et comparacionibus
      competentibus. Hec igitur ars est subiecta duobus precipuis sensibus qui sunt auditus
      et uisus. Et in hac complentur sciencie disciplinales que dicuntur sciencie
      domatrices. Ergo uiam manifestum est unde emersit ars musice et unde fluxit et orta
      est. Que
      quatuor sciencie dicuntur domatrices, eo quod domant speculatorem suum et subtiliorem
      eum
      reddunt, et ostendunt ei uiam rectam ad sciendum id quod est post illas, rectissime.</p>
   <p>Text P3: Dico autem quod postquam substancia mota fuit, accidit ei sonus, qui
      divisus fuit in tres species, scilicet acutum, grauem et medium inter illos. Unde
      opus fuit
      arte per quam ueniremus ad acutorum, scilicet eorum qui sunt in ultimo acuitatis,
      et ad
      scienciam sonorum grauium, scilicet eorum qui sunt in ultimo grauitatis, et
      scienciam mediorum et inter illos et comparacionem illorum inter se, ad hoc ut nihil
      lateat
      nobis de hiis que substancie accidunt. Ars igitur illa fuit sciencia de sonis. Cuius
      utilitas est ad temperandum mores animalium qui excedunt qualitatem, et perficiendos
      decores
      illorum qui nondum perfecti sunt et ad conseruandum eos qui uidentur equales, et nondum
      peruenerunt ad aliquod extremorum. Et est etiam utilitas ad salutem corporis,
      eo quod quandoque corpus infirmatur languente anima et impeditur ipsa existente impedita,
      unde curacio corporis fit propter curacionem anime et ad operacionem uirium suarum
      et
      temperacionem sue substancie ex sonis agentibus hoc Huius autem sciencie radices sunt
      tres,
      scilicet metrum, melos, et gestus. Metrum autem inuentum est ad
      proporcionandos intellectus racionales dictionibus. Melos autem inuenta est ad
      proporcionandas partes acuitatis, et grauitatis, et huius radices due subiecte sunt
      sensui
      auditus. Gestus autem sensui uisus subiectus est qui institutus est ad formandos se
      metro et
      sono consimilibus et comparacionibus competentibus. Hec igitur ars subiecta precipue
      duobus
      qui sunt auditus et uisus. Et in hac complentur sciencie disciplinales que
      dicuntur domatrices. edomant speculatorem suum et subtiliorem eum reddunt, et ostendunt
      illi
      rectam uiam ad sciendum quod est post illas, rectissime.</p>
   <p>Text F: Partes uero alias habet theorica, alias practica Partes practice sunt
      tres, scilicet sciencia de acuto sono et sciencia de graui et sciencia de medio Utilitas huius artis magna est ad temperandos mores animalium qui excedunt equalitatem,
      et
      perficiendos decores eorum qui nondum sunt perfecti tum, ad conseruandum eos qui uidentur
      equales et nondum peruenerunt ad aliquod extremorum. Unde et utilis est ad
      salutem corporis eo quod quandoque corpus infirmatur languente anima et impeditur
      ipsa
      existente impedita, unde et curacio corporis fit per curacionem anime et per adaptacionem
      suarum uirium et temperanciam sue substancie ex sonis agentibus hoc. Vel secundum
      alios
      species eius sunt tres, scilicet melos, metrum, et gestus. Metrum inuentum est
      ad proporcionandos intellectus inciuiles dictionibus. Melos inuentum est ad proporcionandas
      partes acuitatis et grauitatis, et he due subiecte sunt sensui auditus. Gestus autem
      subiectus est sensui uisus qui institutus est ad conformandum se metro et sono motibus
      consimilibus et comparacionibus competentibus. Hec igitur ars est duobus principalibus
      sensibus qui sunt uisus et auditus.</p>
</div>
</main>

</body>
</html>

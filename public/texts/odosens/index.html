<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>CAPITULUM V</p>
   <p>[Ad Rotbertum monachum, de tonis musice]</p>
   <p>[fol. 58 verso] Dimidiae parti animae suae fratri et consacerdoti
      Rotberto, peccatis maximis obvolutus frater [fol. 59] Odorannus, quicquit amico amicus.</p>
   <p>Quod vere amicitia sit animorum societas, testatur, reverende frater,
      dulcior mihi melle dulcissimo, perfectissima tui animi caritas, quae me in tribulatione
      nuper posito non solum non erubuit, verum etiam ex pii cordis intimo lacrymas sepe
      fundendo
      et frequenter supernae majestati hostiam laudis immolando, semper tremendum judicem,
      ut
      spero, mihi placatum reddidit.</p>
   <p>Nunc vero quia in retributione tanti beneficii nequaquam ignava opum
      pondera, quibus ad facinus nihil instructius cum habendi sitis incanduit, ad meritum
      nihil
      vilius cum ea sibi victor animus [fol. 59 verso] calcata subjecit, neque axiomata
      filosophorum Stoicorumque sophismatum cavillationes, sed, quod his melius estimas,
      recte
      modulandi noticiam a me tibi demostrari postulas, pandam tibi evidenter in quantum
      dederit
      superna pietas.</p>
   <p>[1] Et primum musicarum cordarum nomina alfabeto continuo insignita
      prefigam; et sic demum regularium modorum nomina cum formulis subnectam.</p>
   <p>Nomina vero cordarum idcirco tibi designo, ut si forte, auxiliante
      superna gratia, noticiam modulandi in regulari monochordo obtinere valueris, quot
      intervallis toni inter se differant dinoscere possis.</p>
   <p>[fol. 60] [Nomina cordarum alfabeto insignita]</p>
   <p>A Proslambanomenos</p>
   <p>id est adquisita vel adcantilenata</p>
   <p>B Hypate hypaton</p>
   <p>id est principalis principalium</p>
   <p>C Parhypate hypaton</p>
   <p>id est juxta principalem principalium</p>
   <p>D Lichanos hypaton</p>
   <p>id est tercia principalium</p>
   <p>E Hypate meson</p>
   <p>id est principalis mediarum</p>
   <p>F Parhypate meson</p>
   <p>id est juxta principalem mediarum</p>
   <p>G Lichanos meson</p>
   <p>id est tercia mediarum</p>
   <p>H Mese</p>
   <p>id est media inter graves et acutas et hoc notum sit studioso cantori
      quia ascensio gravium et descensio acutarum orditur usque ad meson. Tetracordum vero
      quod
      dicitur Sinemmenon, id est conjunctum, caveat [uti] conjunctum mese sciat.</p>
   <p>Q Trite sinemmenon,</p>
   <p>id est tercia conjunctarum</p>
   <p>&nbsp;I&nbsp;Paramese <br>id&nbsp;eat&nbsp;juxta&nbsp;meson
      K&nbsp;Trite&nbsp;diezeugmenon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vel&nbsp;Paranete&nbsp;sinemmenon
      <br>id&nbsp;est&nbsp;tercia&nbsp;disjunctarum&nbsp;&nbsp;&nbsp;&nbsp;&nbsp;&nbsp;&nbsp;&nbsp;id&nbsp;est&nbsp;juxta&nbsp;netem&nbsp;conjunctarum
      L&nbsp;Parane&nbsp;diezeugmenon&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;vel&nbsp;Nete&nbsp;sinemmenon
      <br>id&nbsp;est&nbsp;juxta&nbsp;neten&nbsp;disjunctarum&nbsp;&nbsp;&nbsp;id&nbsp;est&nbsp;prima&nbsp;conjunctarum M&nbsp;Nete&nbsp;diezeugmenon
      <br>id&nbsp;est&nbsp;prima&nbsp;disjunctarum N&nbsp;Trite&nbsp;hyperboleon <br>id&nbsp;est&nbsp;tercia&nbsp;excellentium
      O&nbsp;Paranete&nbsp;hyperboleon <br>id&nbsp;est&nbsp;juxta&nbsp;neten&nbsp;excellentium P&nbsp;Nete&nbsp;hyperboleon
      <br>id&nbsp;est&nbsp;prima&nbsp;excellentium </p>
   <p>(60v) [2] FORMAE REGULARIUM MODORUM</p>
   <p>[INCIPIT DE PRIMO TONO]</p>
   <p>Autentus protus, id est auctoritate primus, qui et Dorius. Hic a mese
      incipit et in lichanos hypaton desinit; usque ad paranete diezeugmenon ascendit et
      usque ad
      lichanos hypaton, assumpta parhypate hypaton, descendit.</p>
   <p>Melodia ejus:</p>
   <p>[Odorannus, 156; text: Noenoneane] </p>
   <p>[Nous pneon, ano]: id est mens flans sursum.</p>
   <p>Agnitio ejus:</p>
   <p>[Odorannus, 157,1; text: Primum quaerite regnum Dei.]</p>
   <p>Hujus tropi sic currit versus in antiphonis:</p>
   <p>[Odorannus, 157,2; text: Gloria Patri et Filio et Spiritui Sancto;
      sicut erat in principio et nunc et semper et in secula seculorum, Amen. Antiphona
      Ite dicite
      Johanni. Apertis thesauris suis.]</p>
   <p>Ab ista differentia mutuatur alia hujusmodi:</p>
   <p>[Odorannus, 158,1; text: Gloria. (61r) Seculorum, Amen. Antiphona Reges
      Tharsis. Differentia II: Canite tuba. Biduo vivens. Ecce nomen Domini In plateis.]
      </p>
   <p>Ab ista differentia mutuatur alia istiusmodi:</p>
   <p>[Odorannus, 158,2; text: Gloria. Seculorum, Amen. Antiphona Domine non
      sum dignus. Differentia III: O quantus luctus.]</p>
   <p>Ab ista mutuatur alia sic incedens:</p>
   <p>[Odorannus, 158,3; text: Gloria. Seculorum, Amen. Antiphona Ecce quam
      bonum.]</p>
   <p>[Odorannus, 159,1; text: Differentia IIII: Gloria. Seculorum, Amen. Antiphona
      Euge. Beati eritis. Amavit eum Dominus.] </p>
   <p>Ab ista sumens exemplar, Carolus rex Calvus composuit alia
      hujuscemodi:</p>
   <p>[Odorannus, 159,2; text: Gloria. Seculorum, Amen. Antiphona
      Speciosus.]</p>
   <p>In responsoriis sic currit versus:</p>
   <p>[Odorannus, 160; text: Gloria Patri et Filio et Spiritui Sancto; sicut erat
      in principio et nunc et semper et in secula seculorum, Amen. (61v) Responsorium Praebe
      fili.
      Descendit de caelis. [Versus]]</p>
   <p>Eaedem differentiae sunt in responsoriis quae et in antiphonis.</p>
   <p>In toto gradali officio, sic currit versus:</p>
   <p>[Odorannus, 161; text: Differentia I: Gloria Patri et Filio et
      Spiritui Sancto; sicut erat in principio et nunc et semper et in secula seculorum,
      Amen.
      Antiphona Salus autem. Lex Domini. Meditatio. Sapientiam. Scio cui credidi. Alleluia,
      Mirabilis. Differentia II: Gloria. Seculorum, Amen. Misereris.] </p>
   <p>[Odorannus, 162; text: Ego autem cum justicia. Ego autem in Domino.
      Differentia III: Gloria. Seculorum, Amen. Antiphona Etenim sederunt. Miserere mihi
      Domine.
      Exaudi Domine vocem. (62r) Dominus secus mare. Communio Dominus dabit. Revelabitur.
      Viderunt
      omnes. Fili, quid fecisti. Panis quem ego. Erubescant et revereantur. Petite et accipietis.
      Posuerunt. Principes. Confundantur] </p>
   <p>[Odorannus, 163; text: Confundantur superbi. Passer invenit sibi domum et
      turtur nidum, ubi reponat pullos suos: altaria tua, Domine. f, q, h, k, g, l, Differentia
      IIII: Gloria. Seculorum, Amen. Antiphona Rorate caeli. Statuit ei Dominus. Suscepimus
      Deus.
      Gaudeamus. Dicit Dominus: Sermones. Factus est Dominus. Inclina Domine. Justus es
      Domine. Da
      pacem Domine. Responsorium Universi. Offertorium Jubilate Deo.] </p>
   <p>[Odorannus, 164; text: Communio Amen dico vobis: Quicquid. Differentia V:
      Gloria. Seculorum, Amen. Antiphona. Gaudete. Justus ut palma. Justus non conturbabitur.
      Exclamaverunt. Communio Ecce virgo. In lumina. Manducaverunt. Cum invocarem te. Gaudete
      justi. Psallite Domino. Tu puer. Et si coram. Quicumque fecerit. In salutari tuo.
      Amen dico
      vobis: Quod vos.] </p>
   <p>(62v) INCIPIT DE SECUNDO TONO</p>
   <p>Plaga[lis] proti, id est pars primi, qui et hypodorius, id est
      subdorio; a lichanos incipit hypaton et in eadem desinit; usque ad mesen ascendit
      et ad
      proslambanomenos descendit.</p>
   <p>[Odorannus, 165,1; text: Melodia ejus: Noea[g]is. Agnitio ejus:
      Secundum autem simile est huic.] </p>
   <p>Hujus toni in antiphonis sic modulatur versus:</p>
   <p>[Odorannus, 165,2; text: Gloria Patri et Filio et Spiritui Sancto;
      sicut erat in principio et nunc et semper et in secula]</p>
   <p>[Odorannus, 166,1; text: seculorum, Amen. Antiphona O Domine. Differentia II:
      Gloria. Seculorum, Amen. Juste et pie. Ante luciferum. Invocantem.] </p>
   <p>In responsoriis sic currit versus:</p>
   <p>[Odorannus, 166,2; text: Gloria Patri et Filio et Spiritui Sancto.
      (63r) Sicut erat in principio et nunc et semper et in secula seculorum, Amen. Responsorium
      Initium sapientiae. Domine rex omnipotens. Sancte Ebbo.]</p>
   <p>In toto gradali officio, sic currit versus:</p>
   <p>[Odorannus, 167; text: Differentia I: Gloria Patri et Filio et
      Spiritui Sancto; sicut erat in principio et nunc et semper et in secula seculorum,
      Amen.
      Antiphona Me expectaverunt. Venite adoremus. Communio Exiit sermo. Domine Deus meus.
      Dominus
      Jesus. Dominus firmamentum. Aufer a me. Redime me. Differentia II: Gloria. Seculorum,
      Amen.
      Veni et ostende. Ex ore. Ecce advenit. Vultum tuum. Redime me] </p>
   <p>[Odorannus, 168; text: Domine. Fac mecum Domine. Letetur cor. Sicientes.
      Clamaverunt. Terribilis est. Cibavit eos. Multe tribulationes. Sacerdotes ejus. Mihi
      autem
      nimis. Dominus inluminatio. Dominus fortitudo. (63v) Salve sancta parens. Responsorium
      Tecum
      principium. Alleluia, Versus Dies sanctificatus. Offertorium Tollite portas. Communio
      Hierusalem. Domine Dominus noster] </p>
   <p>[Odorannus, 169,1; text: noster. Letabimur. Omnes qui in Christo. Narrabo
      omnia. Cantabo Domino. Multitudo.] </p>
   <p>INCIPIT DE TERCIO TONO</p>
   <p>Autentus deuterus id est auctoritate secundus, qui et phrigius, a
      paramese incipit et in hypate meson desinit; usque ad neten diezeugmenon ascendit
      et ad
      hypate meson, assumpta lichanos hypaton, descendit.</p>
   <p>[Odorannus, 169,2; text: Melodia ejus: Noenoneane]</p>
   <p>Id est: mens flans sursum.</p>
   <p>[Odorannus, 169,3; text: Agnitio ejus: Tercia dies est quo hec facta
      sunt.]</p>
   <p>Hujus toni in antiphonis sic currit versus:</p>
   <p>[Odorannus, 170,1; text: Differentia I: Gloria Patri et Filio et
      Spiritui Sancto; (64r), Sicut erat in principio et nunc et semper et in secula seculorum,
      Amen. Antiphona Unum opus feci. Differentia II: Gloria. Seculorum, Amen. Ecce Dominus
      noster. Et respicientes. Differentia III: Gloria. Seculorum, Amen. Antiphona Qui de
      terra
      est.] </p>
   <p>In responsoriis, taliter currit versus:</p>
   <p>[Odorannus, 170,2; text: Gloria Patri et Filio et Spiritui
      Sancto.]</p>
   <p>[Odorannus, 171,1; text: Sicut erat in principio et nunc et semper et in
      secula seculorum, Amen. Responsorium Salvatorem. Angelus Domini.] </p>
   <p>In toto gradali officio, sic currit versus:</p>
   <p>[Odorannus, 171,2; text: Gloria Patri et Filio et Spiritui Sa[n]cto.
      Sicut erat in principio et nunc et semper et in secula seculorum, Amen. Antiphona
      Dum
      clamarem. Ego autem sicut oliva. Confessio. Ego clamavi. Dum sanctificatus.]</p>
   <p>[Odorannus, 172; text: Vocem iocunditatis. Ecce oculi Domini. Sancti tui,
      Domine. Repleatur. Nunc scio vere. Cognovi Domine. Si iniquitates. Responsorium Tu
      es Deus.
      Versus Liberasti. Alleluia. (64v) Jubilate Deo. Offertorium Confortamini. Communio
      Beatus
      servus. Qui meditabitur. Tu Domine. Hierusalem quae Dominus virtutum. Benedicite.]
      </p>
   <p>[Odorannus, 173; text: Differentia II: Gloria. Seculorum, Amen. Intret
      oratio. Tibi dixit. In Deo laudabo. Liberator meus Omnia quae fecisti. In nomine Domini.
      Loquetur Dominus. Timete Dominum. Dispersit. Benedicite Dominum. Communio Scapulis
      suis.
      Gustate.] </p>
   <p>INCIPIT DE QUARTO TONO</p>
   <p>Plaga[lis] deuteri, id est pars secundi, qui et hypophrigius, ab
      hypate meson incipit et in eadem desinit; usque ad parameson ascendit et ad hypate
      hypaton
      descendit.</p>
   <p>[Odorannus, 174,1; text: Melodia ejus: Noea[g]is]</p>
   <p>Id est mens eia.] </p>
   <p>[Odorannus, 174,2; text: Agnitio ejus: Quarta vigilia venit ad
      eos.]</p>
   <p>Hujus tropi sic modulatur versus in antiphonis:</p>
   <p>[Odorannus, 174,3; text: Differentia I: Gloria Patri et Filio et
      Spiritui Sancto. (65r) Sicut erat in principio et nunc et semper et in secula saeculorum,
      Amen. Antiphona Quia mirabilia. Differentia II: Gloria. Saeculorum, Amen. In mandatis.]</p>
   <p>[Odorannus, 175; text: Domine Deus meus in te. O mors. Sion, noli timere.
      Amen. Fidelia. Ad te Domine, levavi. Differentia III: Gloria. Saeculorum, Amen. Benedicta
      tu. Differentia [I]V: Post partum. Differentia V(I): Factum est. Justi autem.] </p>
   <p>Ista differentia circumflexa reddit quibusdam antiphonis alium sonum,
      ita:</p>
   <p>[Odorannus, 176,1; text: Seculorum, Amen. Rubum quem viderat. Differentia
      VI(I): Gloria. Seculorum, Amen. Sanctum est. Te Deum. Differentia VII(I): Gloria.
      Seculorum,
      Amen. Solve. Ne reminiscaris.] </p>
   <p>In responsoriis, sic incedit versus:</p>
   <p>[Odorannus, 176,2; text: Gloria Patri et Filio et Spiritui Sancto.
      Sicut erat in principio et nunc et semper et in secula]</p>
   <p>[Odorannus, 177,1; text: seculorum, Amen. (65v) Responsorium Ecce mitto.
      Petre amas me.] </p>
   <p>In toto gradali officio, sic incedit versus:</p>
   <p>[Odorannus, 177,2; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula seculorum,
      Amen.
      Antiphona. Reminiscere. Resurrexi. Misericordia Domini. Communio Tanto tempore. Amen
      dico
      vobis quod uni.]</p>
   <p>[Odorannus, 178; text: Differentia II: Gloria. Seculorum, Amen. Prope esto.
      Sacerdotes tui Domine. Omnis terra. Sicut oculi. De necessitatibus. Salus populi.
      Deus in
      nomine tuo. Judica me Deus. Nos autem. Eduxit eos Dominus. Exaudivit. Accipite. Dixit
      Dominus Petro. Exaudi Domine vocem. Protector noster. Responsorium Tenuisti. Versus
      Quam
      bonus. Alleluia. Versus Post partum. Offertorium Intonuit. Communio Exulta filia.
      Magna] </p>
   <p>[Odorannus, 179; text: est. Vidimus stellam. Feci iudicium. Acceptabis.
      Erubescant et conturbentur. Ab occultis. Videns (66r) Dominus flentes. Memento verbi
      tui.
      Per signum crucis. Pater cum essem. Semel iuravi. Quod dico vobis. Inclina aurem tuam.
      Tollite hostias. Benedicimus Deum caeli.] </p>
   <p>INCIPIT DE TONO QUINTO</p>
   <p>Autentus tritus, id est auctoritate tercius, qui et lydius, a trite
      diezeugmenon incipit et in paripatemeson desinit; usque ad trite hyperboleon ascendit
      et ad
      hypate meson descendit.</p>
   <p>[Odorannus, 180,1; text: Melodia ejus: Noenoneane] </p>
   <p>Id est mens flans sursum.</p>
   <p>[Odorannus, 180,2; text: Agnitio ejus: Quinque prudentes intraverunt
      ad nuptias.]</p>
   <p>Hujus toni in antiphonis sic currit versus:</p>
   <p>[Odorannus, 180,3; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula]</p>
   <p>[Odorannus, 181,1; text: seculorum, Amen. Antiphona Ecce Dominus veniet.
      Differentia II: Gloria. (66v) Seculorum, Amen. In conspectu. Spes nostra.] </p>
   <p>In responsoriis sic incedit versus:</p>
   <p>[Odorannus, 181,2; text: Gloria Patri et Filio et Spiritui Sancto.
      Sicut erat in principio et nunc et semper et in secula seculorum, Amen. Responsorium
      Hodie
      nobis. Inmisit Dominus.]</p>
   <p>In toto gradali officio sic modulatur versus:</p>
   <p>[Odorannus, 182; text: Gloria Patri et Filio et Spiritui Sancto. Sicut
      erat in principio et nunc et semper et in secula seculorum, Amen. Differentia I:
      Circumdederunt me. Domine in tua. Differentia II: Gloria. Seculorum, Amen. Ecce Deus.
      Deus
      in loco. Communio Justus Dominus. Quis dabit. Tu mandasti. Notas mihi. Ego sum vitis.
      Dilexisti.] </p>
   <p>[Odorannus, 183; text: Unam petii. Dico vobis. Differentia III: Gloria.
      Seculorum, Amen. Loquebar. Domine refugium. Verba mea. Letare. Exaudi Deus orationem.
      Miserere mihi Domine quoniam tribulor. Responsorium Benedictus qui. Versus A Domino.
      Alleluia. Versus Diligam te Deus. Officium Filie regum. (67r) Communio Servite Domino.
      Intellege. Christus resurgens. Dum venerit. Letabitur iustus. Domus mea. Ultimo. Non
      vos
      relinquam.] </p>
   <p>INCIPIT DE SEXTO TONO</p>
   <p>Plaga[lis] triti, id est pars tercii, qui et hypolidius, a
      parhypatemeson incipit et in eadem desinit; usque ad trite diezeugmenon ascendit et
      ad
      parhypatehypaton descendit.</p>
   <p>[Odorannus, 184,1; text: Melodia ejus: Noea[g]is] </p>
   <p>Id est mens eia.</p>
   <p>[Odorannus, 184,2; text: Agnitio ejus: Sexta hora sedit super
      puteum.]</p>
   <p>Hujus tropi in antiphonis sic currit versus:</p>
   <p>[Odorannus, 184,3; text: Gloria Patri et Filio et Spiritui Sancto.
      Sicut erat in principio et nunc et semper et in secula seculorum,]</p>
   <p>[Odorannus, 185,1; text: Amen. Antiphona O admirabile. Benedictus. Gloriosi
      principes.] </p>
   <p>In responsoriis sic modulatur versus:</p>
   <p>[Odorannus, 185,2; text: Gloria Patri et Filio et Spiritui Sancto.
      Sicut erat (67v) in principio et nunc et semper et in secula seculorum, Amen. Responsorium
      Decantabat. Versus Moyses.]</p>
   <p>In toto gradali officio sic currit versus:</p>
   <p>[Odorannus, 185,3; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula seculorum,
      Amen.
      Antiphona Os iusti. Esto mihi. Omnes]</p>
   <p>[Odorannus, 186; text: gentes. Justi epulentur. Respice in me. Communio Ecce
      Dominus veniet. In splendoribus. Quinque prudentes. Tu es Petrus. Voce mea. Domine
      quis
      habitabit. Lutum fecit. Pascha nostrum. Mitte manum tuam. Anima nostra. Primum quaerite.
      Panem de celo. Differentia II: Gloria. Seculorum Amen. Hodie scietis. In medio ecclesiae.
      Sacerdotes Dei. Quasi modo geniti. Cantate Domino. Exultate] </p>
   <p>[Odorannus, 187; text: Deo. Dicit Dominus: ego cogito. Responsorium
      constitues eos. Alleluia. Gavisi sunt. Offertorium Gloriabuntur. Communio Posuisti
      Domine.
      Qui manducat. Honora Dominum.] </p>
   <p>INCIPIT DE SEPTIMO TONO</p>
   <p>Autentus tetrardus, id est auctoritate (68r) quartus, qui et
      mixolydius vel hyperdorius, a paranete diezeugmenon incipit et in lichanos meson desinit;
      usque ad paranete hyperboleon ascendit et ad lichanos meson descendit.</p>
   <p>[Odorannus, 188,1; text: Melodia ejus: Noenoneane] </p>
   <p>Id est mens flans sursum.</p>
   <p>[Odorannus, 188,2; text: Agnitio ejus: Septem sunt spiritus ante
      thronum Dei.]</p>
   <p>Hujus toni in antiphonis sic currit versus:</p>
   <p>[Odorannus, 188,3; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula seculorum,
      Amen.
      Antiphona Veterem hominem. Differentia II: Gloria. Seculorum, Amen. Omnes sicientes.]</p>
   <p>[Odorannus, 189,1; text: Differentia III: Gloria. Seculorum, Amen.
      Loquebantur. Differentia IIII: Misit Dominus. Martinus adhuc. Differentia V: Concede
      nobis.
      Disrupisti. Sanctae Trinitatis. Videntes stellam. Sapientia (h)edificavit. (68v)]
      </p>
   <p>In responsoriis sic modulatur versus:</p>
   <p>[Odorannus, 189,2; text: Gloria Patri et Filio et Spiritui
      Sancto.]</p>
   <p>[Odorannus, 190,1; text: Sicut erat in principio et nunc et semper et in
      secula seculorum, Amen. Responsorium Aspiciens a longe. Versus Quique.] </p>
   <p>In toto gradali officio sic canitur versus:</p>
   <p>[Odorannus, 190,2; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula seculorum,
      Amen.
      Antiphona Populus Sion. Deus in adiutorium. Responsorium: Iacta cogitatum. Versus
      Dum
      clamarem.]</p>
   <p>[Odorannus, 191; text: clamarem. Alleluia. Pascha nostrum. Offertorium: Eripe
      me de inimicis. Communio Vox in Rama. Domine quinque. Pater si non potest. Adversum
      me.
      Redime me Deus. Signa eos. Mense septimo. Dicit Andreas. Differentia II: Gloria. Seculorum,
      Amen. Puer natus est. Adorate Deum. In virtute tua. Audivit Dominus. Ne derelinquas
      me.
      (69r) Oculi mei. Expecta] </p>
   <p>[Odorannus, 192; text: Dominum. Judica Domine nocentes. Aqua sapientiae.
      Venite benedicti. Eduxit dominus. Protexisti me. Viri Galilei. Ne timeas. Probasti
      Domine.
      Iudicant sancti. Gloria et honore. Respice Domine in testamentum. Communio Dicite
      pusillanimes. Tolle puerum. Dicit Dominus: implete. Fidelis servus. Nemo te condemnavit.
      Ne
      tradideris. Si conresurrexistis. Populus adquisitionis. Qui mihi ministrat.] </p>
   <p>INCIPIT DE OCTAVO TONO</p>
   <p>Plaga[lis] tetrardi, id est pars quarti, qui et hypermixolydius, a
      lichanos meson incipit et in eadem desinit; usque ad paranete diezeugmenon(s) ascendit
      et ad
      lichanos hypaton descendit.</p>
   <p>[Odorannus, 193,1; text: Melodia ejus: Noea[g]is] </p>
   <p>Id est mens eia.</p>
   <p>[Odorannus, 193,2; text: Agnitio ejus: Octo sunt beatitudines.]</p>
   <p>Hujus tropi in antiphonis (69v) sic currit versus:</p>
   <p>[Odorannus, 193,3; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula]</p>
   <p>[Odorannus, 194; text: seculorum, Amen. Antiphona Hoc est preceptum.
      Differentia II: Gloria. Seculorum, Amen. In illa die. Missus est. Animae impiorum.
      Insignes.
      Differentia III: Martires Domini. Differentia IIII: Nos qui vivimus. Qui manet in
      me.
      Sapientia clamitat.] </p>
   <p>In responsoriis sic incedit versus:</p>
   <p>[Odorannus, 195,1; text: Gloria Patri et Filio et Spiritui Sancto.
      Sicut erat in principio et nunc et semper et in secula seculorum, Amen. Responsorium
      Hodie
      nobis. Versus Hodie inluxit.] </p>
   <p>In toto gradali officio taliter modulatur versus:</p>
   <p>[Odorannus, 195,2; text: Differentia I: Gloria Patri et Filio et
      Spiritui Sancto. Sicut erat in principio et nunc et semper et in secula seculorum,
      Amen.
      (70r) Ad te levavi. Lux fulgebit.]</p>
   <p>[Odorannus, 196; text: Dum medium. Domine ne longe. Introduxit vos. Spiritus
      Domini. Responsorium Benedictus. Versus Suscipiant. Alleluia. Letabitur. Offertorium
      Benedictus qui venit. Communio Responsum. Lavabo inter. Surrexit Dominus. Comedite
      pinguia.
      Differentia II: Gloria. Seculorum Amen. Dilexisti. In excelso throno. Laetabitur justus.
      Invocavit me. Victricem. Jubilate Deo. Deus dum egredereris. Miserere] </p>
   <p>[Odorannus, 197; text: Miserere mihi Domine quoniam ad te. Benedicta.
      Communio Exultavit ut gigas. Simile est regnum celorum. Mirabantur. Introibo. Oportet
      te.
      Domine memorabor. Hoc corpus. Ego sum pastor bonus. Modicum. Spiritus ubi vult. Spiritus
      sanctus docebit. Simon Iohannis. Venite post me. Video caelos. Ego clamavi. Circuibo.
      De
      fructu.] </p>
   <p>[3] [De monocordo et consonantiis]</p>
   <p>[fol. 70] Ecce tibi, bone vir, protelata sed, ut spero, non inutili
      parantesi, [fol. 70 verso] recte modulandi formulis levius quam potui traditis. Restat
      ut,
      si ad altiorem scientiam artis musice pervenire non potueris, saltem totum monochordum
      quinque tetracordis in tribus generibus, diatonico videlicet, cromatico et enarmonico,
      constare noveris. Quorum primum dicitur hypaton, secundum meson, tercium sinemmenon,
      quartum
      diezeugmenon, quintum hyperboleon.</p>
   <p>Simphoniis vero non, ut aliqui volunt, sex, sed quinque: harum prima
      est diatessaron, constans epitrita proportione, id est sequitercia, ut est quartus
      ad
      tercium. Secunda diapente, constans emiolia, id est sesqualtera, ut est tercius ad
      secundum.
      Tercia diapason, constans dupla, ut quartus ad secundum. Quarta diapason et diapente,
      constans tripla, ut est sextus ad secundum. Quinta bisdiapason, constans [fol. 71]
      quadrupla, ut est octavus ad secundum. Epogdous vero, id est tonus, vicem obtinens
      puncti
      constat sesquioctava, ut est nonus ad octavum.</p>
   <p>Fit autem diatessaron consonantia in duobus tonis et minori semitonio;
      diapente, in tribus tonis et semitonio minori; diapason, in tonis quinque et duobus
      semitoniis minoribus; ac per hoc diatessaron quattuor, diapente quinque, et diapason
      continet cordas octo.</p>
   <p>Ante omnia autem cavendum est cantori in praescriptis modorum
      formulis, ut omnis cantilena aut cum sua differentia incipiat, aut epogdoo,
      (id est tono) vel pleno enarmonio (id est duobus tonis) seu diatessaron vel diapente,
      ab ea
      differat. Si vero vis nosse quid sit differentia: differentia est similium rerum quaedam
      dissimilitudo, vel differentia est sufficiens discretio, ad id quod susceperis
      discernendum.</p>
   <p>[fol. 71 verso] Habes igitur, o mi dulce solamen laborum Rotberte,
      recte modulandi noticiam brevi scedulam comprehensam et utilitati multorum, si in
      ea non
      segniter studuerint, aliquantulum profuturam. Quae si in emulorum manibus devenerit,
      et eam
      occulte lectitantes publice subsannaverint, sua sibi componentes si valuerint, illud
      beati
      Augustini dictum meminorint, necesse est a pluribus plures fieri libros, diverso stilo
      sed
      non diversa fide. Commoneo autem te et ortor ut orationum tuarum pennis me subleves,
      quatinus vincula criminum meorum, quibus, accusante propria consciencia, miserabiliter,
      constringor, absolvi merear, Deo miserante, et aliquid memoria dignum poteris relinquere.
      Vale in Christo, custos mei animi, ut credo.</p>
   <p>[fol. 72] CAPITULUM VI</p>
   <p>[De divisione monochordi, ad monachos Sancti Germani Autissiodorensis,
      qui apud Sanctum Leodegarium morabantur]</p>
   <p>Perfectae caritatis vinculo sibi conexis fratribus in monasterio
      sancti Leodegarii oboedienciae pede magistram regulam sequentibus, Valcherio atque
      Rotberto,
      misericordia Dei indigens frater Odorannus, quiquid sibi.</p>
   <p>Arduam et pene difficillimam rem, quam a me extorqueri vultis,
      nequaquam ad presens elimare presumerem, nisi, fisus de Dei auxilio, vestris orationibus,
      ad
      id quod petitis, me extendi sperarem, praesertim cum intra flumen Ararim in castello
      qui
      Malliacus dicitur cum Gilduino archiepiscopo, quem ad erudiendum suscepi, maneam et
      liberalium arcium libris et instrumentis caream. Sed quia, ut olim legimus, nil tam
      difficile est quin facile fiat quod volens quisque faciat, repetita memoria, voluntati
      vestre pro posse satisfaciam.</p>
   <p>[1] Dimensionem monochordi regularis, [fol. 72 verso] dulcissimi
      fratres, qua vos instrui postulatis, salva auctoritate patris patrie domini Boetii
      taliter
      agere potestis.</p>
   <p>Quia nervus dividi vel commensuri in sua natura non valet, adhibeatur
      lignum quadratum et pleniter ad hoc opus usque ad unguem expolitum, cujus longitudo
      sit plus
      minus duorum manualium pedum, et crassitudo illius plus minusve unum possideat palmum.
      Ad
      cujus ligni capita assumpta geometricali regula, id est circino, duae
      circumducantur sperulae, quae sint unius mensurae. Deinde adhibeatur regula diligenter
      perpolita, quae a centro primae sperae usque ad centrum secundae cum omni cautela
      deducta
      rectum diametrum ipsorum circulorum reddat. Iterum adhibeatur circinus et, inferiori
      sive
      eminentiori parti circulorum abtatus, ita ultimos fines priorum diametrorum tangat,
      ut
      iterum alia diametra per crassitudinem illius ligni [fol. 73] efficiat.</p>
   <p>Ab his deducatur recta linea, quae primae lineae diametrorum priorum
      matris sit par, tali cum cautela ut inter se et alteram spacium mensurae unguis digiti
      auricularis efficiat. Quae plana superficies vim lineae continens, taliter ut commensuretur
      necesse est.</p>
   <p>[2] Adhibita cum circino regula, dividatur in duabus aequis partibus;
      iterum eaedem duae partes dividantur in aliis duabus ita ut ipsa plana superficies
      tota
      dividatur a diametro usque ad diametrum in quattuor aequis partibus. Nete hyperboleon
      igitur
      nervus obtineat finem dimensionis terciae et usque ad diametrum crassitudinis partis
      dexterae ipso sortiatur nomine. Ut vere paranete diezeugmenum inveniatur, tota quantitas
      quae est a nete hyperboleon usque ad diametrum octo partibus dividatur, eique sua
      octava
      pars, ut novenarium impleat numerum, superaddatur; [fol. 73 verso] sicque tonus in
      sesquioctava proportione inter neten hyperboleon et paranete hyperboleon constituatur.
      Simile modo, ut trite hyperboleon perficiatur, sesquioctavae proportionis a paranete
      hyperboleon usque ad destinatum sibi puncture regula servetur. Semitonium vero quod
      restat
      ad diatessaron consonantiam perficiendam sive ad tetrachordum hyperboleon
      implendum, investigatione hujus modi est agendum: dividatur cum circino hyperboleon
      corda in
      tribus aequis partibus et ipsa ejus tercia pars illi ut sesquiterciam proportionem
      efficiat
      superaddatur: sicque totus nervus nete diezeugmenon appellabitur.</p>
   <p>Ad instar itaque hujus primi tetrachordi, quattuor quae secuntur
      tetrachorda in genere diatonico agere expedit. Adhibeatur iterum circinus ad diezeugmenon
      tetrachordum componendum et nete diezeugmenon, [fol. 74] locum semitonii obtinens,
      in octo
      partibus dividatur, et sesquioctava ei sua pars, obtinens toni spacium, ad paranete
      diezeugmenon componendam addatur. Quod si quis levius et absque maximo labore agere
      voluerit, nete hyperboleon in duabus aequiis partibus dividat et medietatem ejus eidem
      addat, ut diapente consonantiam constantem tonis tribus et semitonio minore reddat.
      Idque de
      paranete hyperboleon faciat ut trite diezeugmenon, ad eam diapente consonantiam facientem,
      obtineat. Quae ratio in reliquis tonis componendis servetur eo tenore ut in diapente
      consonantia quae sesquialtera proportione constat tres toni cum semitonio minore,
      ut
      diximus, habeantur.</p>
   <p>Hujus siquidem diezeugmenon tetrachordi quae sit finalis videatur.
      Dividatur, ad instar prioris tetrachordi, nete diezeugmenon circino tribus aequis
      partibus
      et tercia pars ei superaddatur; [fol. 74 verso] sicque tota residua corda paramese
      vocabitur.</p>
   <p>Tetrachordum vero synemmenon taliter est metiendum: spaciolum illud,
      quod constat inter duas lineas quae altrinsecus singula diametra possident, partiatur
      aequa
      dimensione in longitudinem, ut inferiorem partem diezeugmenon et superiorem sortiatur
      tetracordum sinemmenon, et eum locum, quem retinet paranete diezeugmenon ad nete
      diezeugmenon, habeat nete sinemmenon, toni scilicet distanciam; qui tonus conjugat
      hyperboleon tetrachordum cum diezeugmenon tetrachordo, et disjungat sinemmenon ab
      hyperboleon, et pene una eademque sit paranete diezeugmenon et nete sinemmenon. Simili
      modo,
      trite diezeugmenon, obtinens distanciam toni, et paranete sinemmenon pene una
      habeatur. Ut vero trite sinemmenon per consonantiam sumatur, trite hyperboleon [fol.
      75] in
      duabus partibus dividatur et sesqualtera proportio abtetur. Hanc sequitur mese, potestate
      et
      nomine media, conjunctarum et mediarum tetrachorda conectens. Huic proxima, lichanos
      meson
      sesquioctava constituatur proportione, sumpta a paranete diezeugmenon per consonantiam
      diapente. Ad hanc moduletur tonum parhypate meson, sesqualteram modulationem servans
      ad
      trite diezeugmenon. Finis vero hujus meson tetrachordi semitonium demonstrans ut inveniatur,
      meson nervus triperciatur et sui tercia pars, ut consonantiam diatessaron efficiat,
      illi
      addatur.</p>
   <p>Lychanos quoque hypaton dudum continens quartam partem tocius lineae,
      quae ab hypate meson sesquioctava proportione distare videtur, ad meson sesqualteretur.
      Ad
      instar vero hujus, ad lychanos meson diapente consonantiam servans et ab ea tono [fol.
      75
      verso] differens, parhypate hypaton constituatur. Hypate autem meson triperciatur
      ut hypate
      hypaton, semitonium continentem, sesquitertia proportione operetur. Ad hanc
      proslambanomenos, quae et sinistrae sperulae diametrum possideat, tonum et ad meson
      diapason, nec non ad nete hyperboleon moduletur bisdiapason.</p>
   <p>Actenus de diatonico genere quod est naturalius et durius. Ceterum duo
      genera reliqua tali ratione sunt metienda: dividatur cum circino spacium continens
      tonum,
      quod est inter neten hyperboleon et paranete hyperboleon, aequaliter, et sui medietas
      illi
      addatur, et ubi circinus pedem fixerit paranete hyperboleon chromatica constituatur.
      Trite
      vero diatonica, eadem sit et cromatica; et in enarmonico genere sit paranete hyperboleon
      [fol. 76] enarmonica quae trite hyperboleon diatonica. Semitonium vero diatonici generis
      dividatur in enarmonico genere per diesin et diesin id est per duas divisiones sive
      per duo
      diachismata et haec sit trite hyperboleon enarmonica. Illud quoque sciendum
      quod omnis nete et paramese et mese et hypate et proslambanomenae in tribus generibus
      sunt
      immobiles, et initia et fines tetrachordorum operentur; et quod diatonicon genus constet
      duobus tonis et semitonio, et cromaticum genus tribus semitoniis incompositis et majore
      et
      minore compositis; enarmonicumque duobus tonis incompositis et diesi et diesi.</p>
   <p>His ita dispositis, humili mente deposco sanctitatem vestram,
      amantissimi fratres, ut, mei miserendo, orationum vestrarum remigiis me in salo hujus
      labentis evi laborantem sustentetis, quatinus pervenire merear, auctore Deo, ad portum
      aeterna [fol. 76 verso] salutis. Si quis vero inicia et fines nec non ascenciones
      et
      descensiones differentiasque tonorum ad plenum nosse desiderat, epistolam fratri et
      consacerdoti nostro Rotberto a me scriptam studiose sibi legat. Subjectas descriptiones
      cordis oculo contemplantes, valete felices.</p>
   <p>PLANA SUPERFICIES MONOCHORDI REGULARIS</p>
   <p>Geometrici medium punctum spere, in quo totus circulus volvitur,
      centrum vocant. Diametrum lineam, quae speram equaliter secat per medium, appellant.</p>
   <p>Magada, quam nos semisperium, id est quartam partem spere, dicimus,
      nominant.</p>
   <p>[Odorannus, 212; text: semisperium vel magada, centrum, diametrum,
      mensura, unguis, digiti, auricularis, in latum, Relicto semicirculo componitur diatonicum
      genus tali loco, longitudo, latitudo vel crassitudo] </p>
   <p>[Odorannus, 213; text: A, B, C, D, E, F, G, H, I, K, L, M, N, O, P,
      proslambanomenos, hypate hypaton, parhypate hypaton, lychanos hypaton, hypate meson,
      parhypate meson, lychanos meson, mese, trite sinemmenon, paramese, trite diezeugmenon,
      paranete diezeugmenon, nete diezeugmenon, trite hyperboleon, paranete hyperboleon,
      nete
      hyperboleon, h, g, f, e, d, q, c, a, b, His poterit sollers signatum discere cantum,
      Scematibus super adscriptis sine voce magistri, Si magada cordam discriminet in
      monochordo.]</p>
   <p>[Odorannus, 214; text: l, m, n, o, p, k, i, h, Haec et enim repetit vocis
      reflexio grata, Simphoniis pariterque tonis diachismate bino.] </p>
   <p>[fol 77]</p>
   <p>[6] ANTIENNE: IN SALUTATIONE APOSTOLORUM</p>
   <p>[Odorannus, 215; text: c, d, e, f, Avete, mundi lumina, h, q, g,
      Petre, Paule, sanctissima,]</p>
   <p>[Odorannus, 216; text: c, d, e, f, g, h, i, k, l, q, Quorum alter patibulo,
      Crucis conjuctus magistro, Alterque ensis jugulo, Locatus celi solio, Mundi gubernat
      machinam, Jam pene fini proximam, Poscite nobis miseris] </p>
   <p>[Odorannus, 217; text: c, d, e, f, g, h, Quos gravat moles criminis, Ut
      vobiscum perpetua, Perfruamur letitia.] </p>
   <p>[fol 77 verso-78]</p>
   <p>TETRACHORDUM HYPERBOLEON in tribus generibus</p>
   <p>[Odorannus, 218; text: P, Nete hyperboleon, O, Paranete hyperboleon,
      N, Trite hyperboleon, M, Nete diezeugmenon, DIATESSERON, TONUS, SEMITONIUM, DIATONICUM
      GENUS
      id est duobus tonis constans, CROMATICUM GENUS id est coloratum, ENARMONICUM GENUS
      id est
      pene conjunctum]</p>
   <p>Quarta pars monochordi incomposita per quam reliquae componuntur</p>
   <p>[Odorannus, 219; text: DIEZEUGMENON ET SINEMMENON TETRACHORDA, id est
      disjunctum, id est conjunctum in tribus generibus, M, Nete diezeugmenon, L, Paranete
      diezeugmenon vel Nete sinemmenon, K, Trite diezeugmenon vel Paranete sinemmenon, Q,
      Trite
      sinemmenon, H, Mese, I, Paramese, DIATONICUM, CROMATICUM, ENARHMONICUM, TONUS, SEMITONIUM,
      DIATESSERON, DIAPENTE] </p>
   <p>TETRACHORDUM MESON in tribus generibus</p>
   <p>[Odorannus, 220; text: H, Mese, G, Lychanos meson, F, Parhypate meson,
      E, Hypate meson, TONUS, SEMITONIUM, DIATESSERON, DIATONICUM, CROMATICUM, ENARMONICUM]
      </p>
   <p>TETRACHORDUM HYPATON in tribus generibus</p>
   <p>[Odorannus, 221; text: E, Hypate meson, D, Lichanos hypaton, C,
      Parhypate hypaton, B, Hypate hypaton, A, Proslambanomenos, DIATONICUM, TONUS, SEMITONIUM,
      CROMATICUM, ENARMONICUM] </p>
   <p>[fol. 79 verso] [8] OMNIUM CONSONANTIARUM RATIO</p>
   <p>Sciendum est quia proportio -- id est comparatio numerorum -- quae
      appellatur in arithmeticis sesquitercia -- id est altera tercia (sescus enim dicitur
      alter)
      -- appellatur in musicis diatessaron, ex duobus et quattuor, quia, duobus in medio
      consistentibus, duo extremi sibi invicem copulantur, ut est octonarius ad senarium:
      octonarius enim habet in se totum senarium et ejus tertiam partem, id est binarium.
      Similiter quae in arithmeticis emiolia sive sesqualtera -- id est altera dimidia --
      appellatur in musicis diapente, ut est novenarius ad senarium: habet enim novenarius
      totum
      senarium et ejus medietatem, id est ternarium. Et quae in arithmeticis dupla, in musicis
      appellatur diapason, ut est duodenarius ad senarium: habet enim duodenarius totum
      senarium
      duplo. Et qui epogdous, id est vicem obtinens puncti vel unitatis, in arithmeticis
      [fol. 80]
      appellatur tonus in musicis, ut est novenarius ad octonorium; habet enim novenarius
      totum
      octonarium et ejus octavam partem, id est unitatem. Tripla vero proportio in arithmeticis
      appellatur diapason et diapente in musicis, ut est XVIII ad senarium: habet enim XVIII
      senarium triplo. Bis autem duplum, idem quadruplum in arithmeticis, dicitur bisdiapason
      in
      musicis, ut est XXIIII ad senarium: habet enim XXIIII totum duodenarium duplo et senarium
      quadruplo, ut subjecta formula demonstrat.</p>
   <p>[Odorannus, 224; text: DIAPASON id est dupla, BISDIAPASON id est quadrupla,
      DIAPENTE, DIATESSERON, VI, VIII, VIIII, XII, XVI, XVIII, XXIV, TONUS, DIAPASON ET
      DIAPENTE] </p>
   <p>[Odorannus, 225; text: Diapente et diatessaron simphonie et intense et
      remisse pariter consonantie diapason modulationem consonam reddunt.]</p>
</div>
</main>

</body>
</html>

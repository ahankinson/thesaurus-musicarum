<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Opus aureum musicae castigatissimum de gregoriana et figurativa atque
      contrapuncto simplici percommode tractans</p>
   <p>Partis tertiae praefatiuncula</p>
   <p>Amphionem dircaeum Antiopae, Lyncei coniugis, Methei Thebani regis
      filiae, ac Epaphi, Jovis et Junonis filii (ut poetae referunt), filium Mercurius,
      a caeca
      gente Deus creditus, primum cythara donasse fertur. Qua accepta artis ita peritus
      evasit, ut
      fabulose dicantur, saxa sua sponta se muris imposuisse. Mercurius quoque, cum in Cylleno
      monte lyram per testudinem invenisse, eam septem decoravit chordis ac primum Orpheo
      tradidit, cuius cantu Euridicen ab inferis revocasse dicitur. Ecce hi, qui instrumentis
      potiti sunt, sine artis huius vera notitia (si fictis est adhibenda fides) quid perfecerint,
      omnium fere poetarum libri pleni sunt. At quid nos faciemus, qui regulis praeceptisque
      informamur, quantumque nostrum ab his distet initium, ipsi omnes intelligimus. Sed,
      quid
      honoris emolumentumve accipiemus, percipite. Non saxa sua sponte se muris imponent,
      nec ab
      inferis revocamus quemquam, quod fictum et incongruum est. Sed, si Dei summi laudes
      decantaverimus, coronam immarcessibilem consequimur et vitam accipiemus aeternam,
      nempe non
      modo poetarum ex libris laudes accipere poterimus, sed et in libro vitae aureis
      characteribus nomina nostra scribentur, nec ars nostra a Mercurio (qui apud inferos
      manet)
      erit, sed a Christo Jesu omnium plasmatore, qui in aethere regnat. Ecce quam dispar
      meritum
      et quam dispares artis praeceptores habemus. Sed prooemii satis est, tertiam nunc
      partem,
      modum formamque mensuralis musicae aggressuri 10 capitulis distinguimus.</p>
   <p>De notarum figuris tamquam principiis materialibus</p>
   <p>Capitulum primum</p>
   <p>Figura est species notarum cognitionem faciens, per quam omnis
      proportio harmonicaliter exprimi habet. Harum nos octo ponimus, licet antiqui quinque
      solum
      locarunt credentes in his quinque dumtaxat fore proportiones per primos musicae gradus,
      puta
      modum, tempus et prolationem, non tamen erravere, habet enim minima specialissime
      speciei
      rationem, quae in duas alias tantummodo scinditur, rursus et alia in alias duas et
      sic in
      infinitum, quo fit, ut de sequentibus tribus nulla scientia esse perhibetur, sed habilitas
      quaedam; ideo non eas apposuere primi artis autores, nos vero habilitatis gratia non
      omittimus. Sunt autem hae notarum figurae, videlicet maxima, quae quadrangularis exstat
      figura, filum quoque habens ductum vel sursum vel deorsum in dextra eius parte, cuius
      longitudo triplicat latitudinem. Longa aulem quadrata est figura quemadmodum maxima
      caudata,
      sed et longitudine et latitudine aequalis. Brevis vero corpus est positum semper quadratum
      absque filo. Semibrevis figura est, quae secundum rectam proportionem praedictae speciei
      medietatem obtinet, vel est nota ad modum ovi formata nullam habens caudam. Minima
      eiusmodi
      est figurae in corpore, sed filum adjectum habet. Seminima /p. 58/ eiusdem proportionis
      cum
      minima est, sed colorata aut non colorata, sed uncum habens ductum deorsum
      parte dextra. Fusa corpus est in toto formatum ut minima, coloratum, unum quoque habens
      uncum vel duos sine coloris variatione. Semifusa eiusdem speciei cum minima est, colorata,
      duos quoque habens uncos datos deorsum parte dextra, vel non colorata, eosdem obtinens
      uncos
      et filum adhuc ab infra, in quo iterum uncum sursum habet parte sinistra. Quarum semper
      alia
      ex alia consurgit, ut inquit Naso: Ex aliis alias reperit natura figuras. Idem enim
      est,
      sive cauda ascendat sive descendat.</p>
   <p>Figurae notarum sunt octo:</p>
   <p>[Schanppecher, Musica figurativa, 3; text: Maxima, Longa, Brevis,
      Semibrevis, Minima, Semiminima, Fusa, Semifusa] </p>
   <p>De tribus primis musicae gradibus tamquam principiis materialibus</p>
   <p>Capitulum secundum</p>
   <p>Unde modus est figurarum coordinatio varios animi effectus in cantu
      demonstrans, vel sic: modus est trium longarum contra maximam aut trium brevium contra
      longam, vel est duarum longarum contra maximam aut duarum brevium contra longam positio. Circa modum vero variae sunt musicorum opiniones et plerique diversimode
      sentientes. Id nihilominus, quod rectius existimaverimus, breviter aperiemus. Quemadmodum
      enim in musica plana modus saltuum atque consonantiarum species ostendit, sic in
      praesentiarum etiam numerum notarumque valores per tempus et prolationem informat.
      De hoc
      Horatius dicere conatur libro sermonum, cum ait: Est modus in rebus, sunt certi denique
      fines; hoc tamen musicaliter sic intelligi habet: Ubicumque est modus, ibi est tempus
      et
      prolatio, sed non econverso. Nam modus agit in maximas, longas et breves quoad
      augmentationem. Est autem duplex modus: maior, qui in longis et maximis consistit,
      minor
      vero in longis et brevibus, sed in brevibus nihil triplicat. Amplius modus: in perfectum
      et
      imperfectum scinditur, ut in subiecta descriptione claret. Sed ut verum fateor, in
      musicorum
      voluntate haec posita sunt parva ratione, alioquin circa omnia signa modus versaretur.</p>
   <p>[Schanppecher, Musica figurativa, 4,1; text: Modus est duplex, maior,
      minor, perfectus, imperfectus, est, quando, valet]</p>
   <p>/p. 59/ Tempus est mensura vocis prolatae vel omissae sub uno motu
      continuo, vel sic: Tempus est duarum vel trium semibrevium aut valoris earundem contra
      brevem positio. Est autem duplex tempus, perfectum videlicet et imperfectum, agitque
      dumtaxat in breves et semibreves, ut sequitur. At planae musicae tempus durationis
      eiusdem,
      mensuralis autem musicae ternpus per tactum moveri habet, de hoc Naso ait: Ipsa quoque
      assiduo volvuntur tempora motu.</p>
   <p>[Schanppecher, Musica figurative, 4,2; text: Tempus est duplex,
      perfectum, imperfectum, est, quando, valet]</p>
   <p>Prolatio est cognitio soni semibrevibus minimisque figuris mensurati, vel sic:
      Prolatio est duarum vel trium minimarum aut valoris earundem contra semibrevem positio.
      Est
      autem prolatio bipartita, aut est trium contra unam et maior appellatur, aut duarum
      contra
      unam et dicitur minor, agitque solum in semibreves et minimas. In plana autem musica
      prolatio est ipse cantus in se.</p>
   <p>[Schanppecher, Musica figurativa, 5; text: Prolatio est duplex, maior,
      minor, est, quando, valet]</p>
   <p>Modus vero, tempus et prolatio primi et speciales artis musicae gradus
      dicuntur, per quos tamquam per magis principalia ascenditur. Qui, si per ternarium
      computantur, numerum perfecti sunt secundum Boethium, qui ait: In musica omne ternarium
      fore
      perfectum, omne vero binarium imperfectum fieri. Hoc etiam Vergilius notare videtur,
      cum
      inquit: Numero Deus impari gaudet. Differunt tamen inter se haec tria. Modus namque
      respicit
      maximas, longas et breves, tempus vero breves et semibreves, prolatio autem semibreves
      et
      minimas.</p>
   <p>De signis et syncopatione</p>
   <p>Capitulum tertium</p>
   <p>Signum est, quod priorem facit cognitionem de cantu quoad modum, tempus
      et prolationem. De signis profecto veteres optime senserunt, frustra enim modus, tempus
      et
      prolatio absque signis agnoscerentur, cum priorem eorum dent cognitionem. Ipsi tamen
      varia
      ponentes signa, nos vero propter mensurae tarditatem ea omittimus, nam ubi modus,
      ibi tempus
      et prolatio, quamvis non econtra; in omnibus enim signis tempus et prolatio est, sed
      non
      modus. Quare aliam nobis ponamus signorum divisionem. Sunt enim signa primitus
      quadrupartita. Nam aliqua sunt signa prolationis maioris, quaedam minoris, aliqua
      diminutionis et quaedam modi, ut in subiecta figura apparet. In plana autem musica
      signa
      sunt litterae locales et claves positivae.</p>
   <p>[Schanppecher, Musica figurativa, 6,1; text: modi, perfecti,
      imperfecti, temporis imperfecti per diminutionem, minoris prolationis, temporis, temporis
      per diminutionem, maioris prolationis] </p>
   <p>/p. 60/ Animadvertendum est, quod priores musici binis circulis et
      puncto tres musicae gradus designarunt isto modo</p>
   <p>[Schanppecher, Musica figurativa, 6,2] ,</p>
   <p>ita videlicet, ut circulus exterior modum indicaret, interior vero
      tempus et punctus prolationem. Moderniores vero cantores ob carminum velocitatem huismodi
      signa perverterunt ponentes pro eo, qui interioris circuli officium haberet, cifram,
      quare
      adhuc numerus appositus circulo, vicem obtinens circuli minoris, tempus respicit,
      cumque
      huiuscemodi numerus fuerit ternarius, tempus perfectum designat; si vero binarius,
      imperfectum, et semper in diminutione ponitur. Amplius autem nostri in circulo iuxta
      numerum
      posito modum designavere, tale obtinentes discrimen, ut, si plenus foret circulus,
      modum
      ostenderet perfectum, si vero semiplenus, imperfectum, si autem se solo poneretur
      circulus
      absque numero, tempus designaret, et punctus in circulo locatus prolationem maiorem,
      absentia vero eiusdem minorem, non advertendo ceteras additiones.</p>
   <p>Sunt praeter haec adhuc alia signa intrinseca, quibus nonnumquam
      cantilena dinosci poterit. Et sunt tripartita, est enim aliquid modi, aliquid temporis
      et
      quidam prolationis. Modi perfecti signum intrinsecum est trium longarum denigratio
      vel pausa
      tria occupans spatia. Temporis perfecti autem signum est denigratio trium
      brevium vel duae pausae descendentes ad medium spatii eiusdem. Sed signum prolationis
      est
      duarum semibrevium coloratio vel duae pausae ascendentes ad medium spatii. Et cum
      huiusmodi
      tria signa desint, est prolatio minor, tempus imperfectum et modus imperfectus, nisi
      specialiter cantus esset signatus signo extrinseco.</p>
   <p>Alia signa non existentia de carminis constitutione</p>
   <p>[Schanppecher, Musica figurativa, 7; text: reinceptionis,
      convenientiae, pausae generalis, aspirationis, b-mollis, c-solfaut, F-faut]</p>
   <p>De notarum syncopatione</p>
   <p>Semiditas fit in tempore imperfecto, quando semicirculus per tractum
      dividitur ut hic [Cdim], ibi enim dumtaxat medietas omnium notarum canitur.</p>
   <p>[Syncopationis duae sunt species in marg.] Diminutio autem fit in
      tempore perfecto, quando circulus dividitur per tractum ut hic [Odim], ibi enim solummodo
      tertia pars notarum aufertur. Vult enim cantum in tali signo modicum velocius tangi
      debere
      quam in illo [O]. Sunt enim unum et idem in esse et valore. /p. 61/</p>
   <p>De tactu et notarum valore</p>
   <p>Capitulum quartum</p>
   <p>Tactus est continua motio in mensura contenta. Tactus autem per figuras
      et signa in singulis musicae gradibus fieri habet, quare nihil aliud est quam
      debita et conveniens mensura modi, temporis et prolationis, secundum enim horum diminutionem
      et augmentationem figurae notarum tanguntur. Cuius priorem cognitionem signa indicare
      habent. Quot autem unaquaeque figurarum in singulis quoque gradibus valeat tactus,
      patet ex
      notarum multiplicatione secundum uniuscuiusque signi informationem, quod subiecta
      descriptio
      sane ostendit. Pro cuius evidentia specialiori advertendum, quod una semibrevis in
      singulis
      signis unum valet tactum, altera tamen pars, ut dictum est, in signorum diminutione
      sola
      canitur. Hinc est, quod in huiusmodi signis vel notulae velocius tangi debent vel
      semper duo
      tactus simul accipi pro uno ita videlicet, ut tunc una brevis tangetur tactu. Nos
      tamen
      primum modum observemus tangendo semper semibrevem tactu in singulis musicae gradibus
      proportionibus demptis.</p>
   <p>[Schanppecher, Musica figurativa, 8,1; text: brevis, longa, maxima]</p>
   <p>Notarum valor modi perfecti, temporis imperfecti, minoris
      prolationis.</p>
   <p>[Schanppecher, Musica figurativa, 8,2; text: brevis, longa, maxima] </p>
   <p>Notarum valor minoris prolationis, temporis perfecti et modi
      imperfecti.</p>
   <p>[Schanppecher, Musica figurativa, 9,1; text: brevis, longa, maxima]</p>
   <p>/p. 62/ Notarum valor maioris prolationis, temporis perfecti et modi
      imperfecti.</p>
   <p>[Schanppecher, Musica figurativa, 9,2; text: brevis, longa, maxima]</p>
   <p>Notarum valor maioris prolationis, temporis imperfecti et modi
      minoris.</p>
   <p>[Schanppecher, Musica figurativa, 9,3; text: brevis, longa, maxima]</p>
   <p>Notarum valor minoris prolationis temporis imperfecti et modi
      imperfecti.</p>
   <p>[Schanppecher, Musica figurativa, 9,4; text: brevis, longa, maxima,
      semibreve, minima, 18, 12, 8, 6, 4, 3, 2, 1, 1/2] </p>
   <p>[Schanppecher, Musica figurativa, 10; text: brevis, longa, maxima, semibreve,
      minima, 12, 8, 6, 4, 3, 2, 1, 1/2, 1/3]</p>
   <p>Cum igitur valor notarum in tactu consistat, tactus vero in figuris et
      figurae in signis, necesse visum est nobis primitus figurarum multiplicationem posuisse
      ac
      demum notarum valores per tactum adiunxisse perque signorum modi, temporis et prolationis
      indicationem demonstrasse. Sunt enim summe in cantu necessaria. Per haec item vis
      omnium
      figurarum simul et ligaturarum dinosci habet. Quemadmodum enim valor existit in tactu
      et
      tactus in figuris, figuraeque in signis, sic etiam in ligaturis, sed vario modo. Advertendum
      tamen, quod color semper aufert tertiam partem nisi in temporibus perfectis non signatis,
      ubi color hemiolam repraesentat proportionem, /p. 63/ licet ibidem color etiam tertiam
      partem auferat in tactu, non tamen perfecte id facit in motu. In tempore perfecto
      color
      nonnumquam nihil ademit, immo solum perfectionis vel alterationis vel imperfectionis
      gratia
      apponitur, fitque tantummodo in modo in brevibus et semibrevibus, in tempore in semibrevibus
      et minimis, in prolatione in minimis et seminimis.</p>
   <p>De punctis et perfectione</p>
   <p>Capitulum quintum</p>
   <p>Punctus est quiddam titellum, quod, cum inter duas notas ponitur, aut
      prioris medietatem addit aut dividit tempus aut perficit notam. Unde nos tantum tres
      ponimus
      punctos, cum antiqui sex posuerunt, videlicet punctum additionis, divisionis,
      perfectionis, alterationis, imperfectionis et transpositionis. Sed nos sequentes tres
      in
      divisionis puncto consideramus.</p>
   <p>Divisionis est duorum temporum abinvicem separatio; hic non canitur nec
      circa notam locatur, sed paulo altius vel profundius, deservitque perfecto tempori,
      maiori
      prolatione dempta, quia ibi est imperfectio, ut hic:</p>
   <p>[Schanppecher, Musica figurativa, 11,1; text: 1, 2, 3]</p>
   <p>[Punctus est triplex in marg.] Additionis est stimulatio notae ad
      latus; hic idem punctus canitur et semper valet medietatem notae suae praecedentis,
      circa
      quam ponitur, deservitque omnibus prolationibus, temporibus et modis imperfectis,
      ut
      hic:</p>
   <p>[Schanppecher, Musica figurativa, 11,2; text: 1, 2, 3, 1/2]</p>
   <p>Perfectionis est, qui facit additionem notae praecedentis et divisionem
      sequentis. Amovet enim dubium et perfectam reddit praecedentem; hic solum deservit
      perfecto
      tempori. Denique nonnulli eundem pro additionis puncto locarunt, ut hic:</p>
   <p>[Schanppecher, Musica figurativa, 11,3; text: 1, 2, 3]</p>
   <p>De reliquis vero tribus nemini sit cura, quoniam sub his tribus
      comprehenduntur, respectu tamen diversorum.</p>
   <p>De notarum perfectione</p>
   <p>Perfectio est notam imperfectam perfectam reddere, fitque in modo,
      tempore et prolatione imperfectis et hoc mediante puncto. Omnis igitur punctus additionis
      sive perfectionis additus cuicumque notae imperfectae. Valet semper dimidietatem notae
      praecedentis redditque figuram perfectam, ut hic:</p>
   <p>[Schanppecher, Musica figurativa, 11,4]</p>
   <p>De pausis</p>
   <p>Capitulum sextum</p>
   <p>Pausa est silentium vocis vel aspirationis mensura per tantum
      intervallum aut spatium temporis, quantum figura, pro qua ponitur, contineri potest.
      Sunt
      autem pausae ex fragilitate humanae vocis per cantores inventae triplici de causa.</p>
   <p>Primo propter refectionem anhelitus, quia, sicut in cantando figuras
      notarum ponimus, ita in tacendo pausas locamus.</p>
   <p>[Pausa ponitur propter tria in marg.] Secundo propter notam difficulter
      locandam, quia non omnes notae tono et melodiae deserviunt.</p>
   <p>Tertio propter cantus variationem, quia nunc cantare, nunc pausare
      variare est, et quanto variabilius tanto delectabilius audientibus apparet, gaudet
      enim
      varietate natura. /p. 64/</p>
   <p>Pausarum alia</p>
   <p>Generalis est virgula simplex vel duplex per omnes lineas chori tracta
      designatque finem vocis.</p>
   <p>Modi est tractus tendens ad lineam quartam, occupans tria spatia et
      valet totidem breves propter modum.</p>
   <p>Longa complet duo spatia et unam lineam supergreditur pertingens usque
      ad tertiam et valet longam ubique, modo excepto perfecto.</p>
   <p>Pausa est tractus de linea ad lineam, complet unum spatium et valet
      brevem in omnibus signis.</p>
   <p>Semipausa est virgula a superiori parte lineae descendens ad medium
      spatii eiusdem, valet semibrevem in omni signo.</p>
   <p>Suspirium est tractus ab inferiori parte lineae ad medium spatii
      eiusdem, valet minimam ubique.</p>
   <p>Semisuspirium est virgula aequalis suspirio, sed a parte superiori
      uncata, valet seminimam in omnibus signis.</p>
   <p>[Schanppecher, Musica figurativa, 13,1; text: Generalis, Modi, Longa, Pausa,
      Semipausa, Suspirium, Semisuspirium]</p>
   <p>De ligaturis</p>
   <p>Capitulum septimum</p>
   <p>Ligatura est notarum congeries simul condependens iuxta formam
      quadratae vel obliquae. Estque caudata in sinistra vel dextra parte habens caudam
      ascendentem vel descendentem, vel caret cauda vel ubique caudata. Si habet caudam
      in dextra
      parte sive ascendentem sive descendentem, longa est. Si vero habet caudam in sinistra
      parte
      descendentem, brevis est una cum intermediis; si autem ascendentem, semibrevis est
      una cum
      sequente. Ceterae ligaturae in subiectis duobus metris facile dinosci habent.</p>
   <p>Prima carens cauda, longa cadente secunda,</p>
   <p>Ultima quadrata dependens, sit tibi longa.</p>
   <p>[Exemplum 1] /p. 65/</p>
   <p>[Schanppecher, Musica figurativa, 13,2] </p>
   <p>De notarum imperfectione</p>
   <p>Capitulum octavum</p>
   <p>Imperfectio est alicuius notae in numero ternario depraedatio, vel sic:
      Imperfectio est notam perfectam imperfectam reddere. Fit autem imperfectio
      dupliciter, ab ante et retro, et hoc tripliciter.</p>
   <p>modo [MXv] imperficitur a [Lv], sed [Bvcsdx] a [Bv], vel valore eius
      ante et retro, ut hic:</p>
   <p>[O2,MXv,Lv,pt,Lv,MXv,Lv]</p>
   <p>[Imperfectio fit tripliciter in in marg.] tempore [MXv,Lv,Bv] ab una
      [Sv] ante et retro imperfici possunt, ut hic:</p>
   <p>[O,MXv,Sv,pt,Sv,MXv,Bv,Sv,Sv,Sv,pt,Sv,Lv]</p>
   <p>prolatione [MXv,Lv,Bv,Sv] habent imperfici a [Mv] vel valore eius ante
      et retro, ut hic:</p>
   <p>[Od,MXv,Mv,pt,Mv,Bv,Mv,Mv,Mv,pt,Mv,Sv]</p>
   <p>Pausa autem numquam imperficitur nec similis similem imperficit, immo
      semper figura minor maiorem praecedentem imperfici habet et non sequenten, nisi mediaret
      punctus divisionis.</p>
   <p>De alteratione</p>
   <p>Capitulum nonum</p>
   <p>Alteratio est proprii valoris secundum notae formam duplatio, vel sic:
      Alteratio est alicuius notae minoris respectu maioris geminatio, et fit tripliciter.</p>
   <p>in modo, quandocumque duae breves ponuntur inter duas longas perfectas,
      vel ante aut post imperfectas redditas, secunda erit alterata, valebitque duas breves,
      ut
      hic: [O2,Lv,Bv,Bv,Lv]</p>
   <p>[Alteratio fit tripliciter in marg.] in tempore, quandocumque duae
      semibreves ponuntur inter duas breves perfectas aut aliunde imperficiendas, secunda
      alteratur, valebitque duas semibreves, ut hic: [O,Bv,Sv,Sv,Bv]</p>
   <p>in prolatione, quandocumque duae minimae ponuntur inter duas semibreves
      tempore completo vel aliunde imperfecto, secunda alteratur et facit duas minimas,
      ut hic:
      [Od,Sv,Mv,Mv,Sv]</p>
   <p>Maxima autem non alteratur, cum non habeat maiorem se, nec sub minima
      habet fieri alteratio in figuris, quia triplatione carent, neque pausa alteratur;
      potest
      tamen deponi alteratio per punctum divisionis et notarum denigrationem. /p. 66/ Pro
      cuius
      evidentia specialiori advertendum, quod, quando duae breves inter duas longas clauduntur
      perfecti modi sine aliquo puncto, secunda alteratur, ut hic:</p>
   <p>[Exemplum 2]</p>
   <p>Extra ligaturas In ligaturis</p>
   <p>[Schanppecher, Musica figurativa, 15,1; text: Extra ligaturas, In
      ligaturis] </p>
   <p>Si numerus ternarius inter duas longas clauditur sine aliquo puncto,
      prima longa est plena et breves ad se invicem reducuntur.</p>
   <p>[Exemplum 3]</p>
   <p>[Schanppecher, Musica figurativa, 15,2]</p>
   <p>Si autem una superflua fuerit ultra numerum ternarium, prima brevis
      primam longam imperficit; sed si punctus mediat inter penultimam et ultimam breves,
      ultima
      brevis sequentem longam imperficit.</p>
   <p>[Exemplum 4]</p>
   <p>[Schanppecher, Musica figurativa, 15,3]</p>
   <p>Si duae fuerint residuae ultra numerum ternarium, primae tres in
      perfectione stant et ultima alteratur longis manentibus perfectis.</p>
   <p>[Exemplum 5]</p>
   <p>[Schanppecher, Musica figurativa, 15,4] </p>
   <p>Si autem inter duas longas pausa brevis clauditur cum figura brevi et
      pausa praecedit, brevis alteratur aut, si pausam sequitur punctus, pausa imperficit
      praecedentem et brevis sequentem. Si autem pausa sequitur brevem, ipsa imperficit
      sequentem
      longam et brevis praecedentem, quia pausa non alteratur.</p>
   <p>[Exemplum 6] /p. 67/</p>
   <p>[Schanppecher, Musica figurativa, 16,1]</p>
   <p>De semibrevium alteratione</p>
   <p>Si duae semibreves inter duas breves clauduntur temporis perfecti sine
      aliquo puncto, secunda alteratur. Sed si quatuor semibreves inter maiores ponuntur,
      prima
      praecedenti connumeratur.</p>
   <p>[Exemplum 7]</p>
   <p>[Schanppecher, Musica figurativa, 16,2]</p>
   <p>Quotiens autem quatuor semibreves ita ponuntur: primae duae coniunctim,
      aliae separatim, ultima sequentem imperficit; si in medio duae coniugantur, prima
      praecedentem imperficit.</p>
   <p>[Exemplum 8]</p>
   <p>[Schanppecher, Musica figurativa, 16,3]</p>
   <p>Si tres, quarum ultimae ligatae, semibrevis divisim posita primam
      imperficit et ultima alteratur, nisi punctus perfectionis cum prima poneretur. Si
      autem
      primae duae sunt ligatae et ultima divisa, pro eodem tempore computantur.</p>
   <p>[Exemplum 9]</p>
   <p>[Schanppecher, Musica figurativa, 16,4]</p>
   <p>Si autem quinque ponuntur semibreves inter maiores, quarum prima et
      ultimae duae divisim ponuntur, secunda et tertia coniunctim, prima semibrevis primam
      imperficit et ultima ultimam; sed si primae duae semibreves coniunctim ponuntur, ultima
      alteratur.</p>
   <p>[Exemplum 10]</p>
   <p>[Schanppecher, Musica figurativa, 16,5] </p>
   <p>Sed minimarum alteratio, quae ratione prolationis fit, est talis,
      qualis est in modo et tempore, nisi quod est respectus minimarum ad longas.</p>
   <p>Regula verissima</p>
   <p>Quandocumque igitur in prolatione maiori duae minimae, in tempore
      perfecto duae semibreves aut in modo perfecto duae breves fuerint residuae, secunda
      alteratur. /p. 68/</p>
   <p>De proportionibus</p>
   <p>Capitulum decimum</p>
   <p>Proportio est duorum numerorum inaequalitas, vel sic: Proportio est
      duarum quantitatum eiusdem generis unius ad alteram inaequalitate vel excessu certa
      habitudo. Et quamvis proportiones sint plures ac infinitae, octo tamen artis praeceptores
      harmoniae deservientes prae ceteris in usum deferre voluerunt propter vocum consonantias
      ac
      consonantiarum partes.</p>
   <p>[Schanppecher, Musica figurativa, 17,1; text: Octo proportiones
      musicales, dupla, tripla, quadrupla, sesquialtera, sesquitertia, sesquiquarta, dupla
      superbipartiens, sesquioctava, continet symphoniam dictam, diapason, diapason diapente,
      bisdiapason, diapente, diatessaron, ditonus, semi-diapason diatessaron, tonus] </p>
   <p>Est igitur dupla proportio, quando maior numerus continet minorem
      dupliciter, ut quatuor ad duo, sex ad tria vel octo ad quatuor; musicaliter quidem,
      quando
      duae minimae contra unam ponuntur aut 4 contra 2 vel 8 contra 4, cuius signum est
      cifra
      algoristica binaria omnibus signis associata, ut hic: 2.</p>
   <p>[Exemplum 11]</p>
   <p>Discantus Dupla</p>
   <p>[Schanppecher, Musica figurativa, 17,2; text: Discantus, Dupla]</p>
   <p>Tripla proportio est, quando maior numerus continet minorem
      tripliciter, ut 3 ad 1 vel 6 ad 2 aut 9 ad 3; musicaliter, quando tres minimae ponuntur
      contra unam aut 6 contra 2 vel 9 contra 3, cuius signum est cifra ternaria algoristica,
      ut
      hic: 3. Exemplum:</p>
   <p>[Exemplum 12]</p>
   <p>Discantus Tripla</p>
   <p>[Schanppecher, Musica figurativa, 17,3; text: Discantus, Tripla]</p>
   <p>Quadrupla proportio est, quando maior numerus continet minorem
      quadrupliter, ut 4 ad 1 vel 8 ad 2, 12 ad 3; musicaliter, quando quatuor minimae contra
      unam
      ponuntur aut 8 contra 2, aut 12 ad 3, cuius signum est quaternaria cifra algoristica
      cuilibet adiuncta signo, ut hic: 4. Exemplum:</p>
   <p>[Exemplum 13]</p>
   <p>Discantus Quadrupla</p>
   <p>[Schanppecher, Musica figurativa, 18,1; text: Discantus, Quadrupla] </p>
   <p>/p. 69/ Sesquialtera proportio est, quando maior numerus continet
      minorem semel et eius alteram partem, ut quando tres minimae contra duas ponuntur
      vel 6 ad
      4, dicitur quoque alio nomine sexdupla, cuius signum est ternaria cifra algoristica
      posita
      supra binariam, ut hic: 3/2. Hemiola autem penes colorem cognoscitur, Exemplum:</p>
   <p>[Exemplum 14]</p>
   <p>Discantus Sesquialtera</p>
   <p>[Schanppecher, Musica figurativa, 18,2; text: Discantus,
      Sesquialtera]</p>
   <p>Sesquitertia proportio est, quando maior numerus continet semel minorem
      et eius tertiam partem, ut 4 ,ad 3 vel 8 ad 6; musicaliter, quando 4 minimae contra
      3 vel 8
      contra 6 proferuntur, cuius signum est cifra quaternaria posita supra ternariam, ut
      hic:
      4/3, vel semicirculus reversus, ut hic: [CL]. Exemplum:</p>
   <p>[Exemplum 15 [staff5]]</p>
   <p>Discantus Sesquitertia</p>
   <p>Sesquiquarta proportio est, quando maior numerus continet in se minorem
      semel et eius quartam partem, ut 5 ad 4 vel 10 ad 8; et sic musicaliter, quando 5
      minimae
      proferuntur contra 4, aut 10 contra 8, cuius signum est quinaria virgula algoristica
      posita
      supra quaternariam, ut hic: 5/4, vel semicirculus conversus cum puncto, ut hic: [CLd].
      Exemplum:</p>
   <p>[Exemplum 16 [staff5]]</p>
   <p>Discantus Sesquiquarta</p>
   <p>Dupla superbipartiens est, quando maior numerus continet minorem bis et
      eius duas partes, ut 8 ad 3. Habet enim octo bis ternarium numerum et eius duas partes;
      musicaliter, quando 8 minimae contra 3 proferuntur aut 16 ad 6, cuius
      proportionis signum est octonaria cifra posita supra ternariam, ut hic: 8/3, vel
      semicirculus conversus cum virgis et puncto, ut hic: [CLddim].</p>
   <p>[Exemplum 17 [staff5]]</p>
   <p>Dicantus Dupla superbipartiens</p>
   <p>/p. 70/ Sesquioctava proportio est, quando maior numerus continet
      minorem semel et eius octavam partem, ut 9 contra 8, vel 18 ad 16. Est enim octonarius
      dimidium 16, cui additur octava pars, et erunt 18; musicaliter, quando 9 minimae ponuntur
      contra 8, vel 18 contra 16, cuius signum est cifra 9 posita supra 8, ut hic: 9/8 vel
      sic
      )/8.</p>
   <p>[Exemplum 18]</p>
   <p>Discantus Sesquioctava</p>
   <p>Etsi haec modica proportionum discussio non ad perfectam musicae
      demonstrationem conducat, confert nihilominus ingentem utilitatem quibuslibet cantare
      volentibus. Nam saepenumero quorundam musicorum capitosa mens huiusmodi proportiones
      nititur
      confundere, ita ut contra praeceptorum ordinationem ac etiam ex omni parte bene fundatam
      positionem quidam male fundare, quidam signa pervertere, quidam triplam sesquialterae
      immiscere aut aliam pro alia ponere solent, dicentes, ne forte noscantur. Insuper
      et
      gloriantur se quid novi fecisse nemini praeter ipsos notum, non attendentes, quod
      et fatuus
      et amens animo concipere potest, quod nemo praeter eum novit, sicut et caupo indoctus,
      qui
      debita parieti inscribit signo sibi solo legibili. Quapropter proportiones illas annectere
      volebamus, quo facilius ab omnibus huic scientiae studere volentibus intelligi possint.</p>
   <p>De modo componendi seu contrapuncto simplici</p>
   <p>Pars quarta</p>
   <p>Visa itaque prioribus partibus compendiosa sufficientique informatione
      eorundem, quae non modo ad Gregorianum cantum, verum ad totius Pythagorici cantus
      cognitionem maxime conducere videbantur. Postremo vero hac ultima parte de modo componendi
      seu contrapuncto simplici quippiam disseramus. Quae, tametsi realiter idem sint, tamen
      (cum
      modus componendi quoad diversarum vocum compositionem, contrapunctus vero ad plani
      cantus
      sortisationem consideretur) nihil prohibet ea ratione differre. Est enim sortisare,
      ut
      summatim dicamus, cantum nonnullum diversis melodiis improvise ordinare. Componere
      vero
      nihil aliud fore ac diversos cantus per discretas concordantias in unum colligere
      perhibemus. Est tamen duplex contrapunctus: coloratus videlicet, cum discantus aliquis
      sive
      plures per diversas figuras fundantur, tenore quoque ex diversis notarum speciebus
      composito; et simplex quidem, hic est, cum discantus nonnullus vel plures per semibreves
      dumtaxat fundantur in simplici tenore ex eisdem notulis composito, et de illo contrapuncto
      hac parte intendimus dividentes illam in sex capitula. /p. 71/</p>
   <p>Quid sit proportio, quid consonantia, quid dissonantia</p>
   <p>Capitulum primum</p>
   <p>Proportio vero hic intenda fit, cum una vox distat ab alia vel
      gravitate vel acumine, talis distantia intervallum vocatur. Est enim intervallum soni
      acuti
      gravisque distantia, huiusmodi autem intervalla a musicis vel modi vel species nuncupantur.
      Quae licet secundum arithmeticos sint plures ac infinitae, cum numerus sit multiplicabilis
      in infinitum (nam 22, quae est dupla, 24, quae est tertia, 26, quae est
      quinta, et sic de aliis, quaeque istarum sub tribus duplis reperitur). Attamen communis
      usus
      cantorum et vocum possibilitas 20 contentatur vocibus, videlicet prima, 2, 3, 4, 5,
      6, 7, et
      cetera, ulterius quidem numerando et procedendo usque ad vicesimam speciem. Ex his
      vero 12,
      puta primam, 3, 5, 6, 8, 10, 12, 13, 15, 17, 19, 20 dantur consonantiae. Est enim
      consonantia dissimilium inter se vocum in unum redacta concordia. Reliquae autem
      interceptae, scilicet secunda, 4,7,9, 11, 14, 16, 18 dissonantiae dicuntur, quarum
      nulla
      discantum ingreditur maxime simplicem, licet in discantu floribus ornato quaeque istarum
      cum
      minima vel seminima tangi possit. Est enim dissonantia duorum sonorum sibimet impermixtorum
      ad aures pervenientium aspera et iniocunda collisio, cum enim sibimet misceri nolunt
      et
      quoddammodo integer uterque conatur pervenire, et cum alter alteri officit ad sensum,
      uterque insuaviter transmittitur.</p>
   <p>Quae consonantiae dicantur perfectae, quae imperfectae, et quare ita
      vocentur</p>
   <p>Capitulum secundum</p>
   <p>Consonantiae bipartitae sunt, quaedam enim, scilicet 1, 5, 8, 12, 15,
      19 perfectae vocitantur, quoniam per se stare possunt, neque una et eadem tam ascendendo
      quam etiam descendendo uti debeamus. Ceterae vero, puta 3, 6, 10, 13, 17, 20 imperfectae
      sunt, tum quia per se nulla stare potest, sed semper post se perfectam exigit sibi
      viciniorem, unde suam recipiat essentiam et perfectionem, tum etiam quia una et eadem
      saepenumero utimur in ascensu atque descensu. Rursus quidem illas ipsas nostri ita
      divisere:
      Has enim, quae ceteris essent molliores, deorsum praecipitarent ad consonantiam perfectam
      statim sub ea contentam, tamquam ad proximiorum eius essentiam et
      perfectionem, maxime tenore consurgente. Sed acutae sursum tenderent ad concinentiam
      maiorem
      supra ipsam, praecipue tenore descendente vel saltem unisonum faciente. Quo fit, ut
      tertia
      mollis, quam ipsi semiditonum nuncuparunt, unisonum exigit; et tertia dura, quam ditonum
      dixere, quintam; et sexta maior vel tonus cum diapente semper post se duplam requirit;
      sexta
      vero minor, cum non ingreditur discantum simplicem, nulli speciei perfectae subordinanda
      censetur. Idemque cum ceteris agendum est, quoniam omnes ad praedictas quattuor reducuntur,
      comprehendentes enim 8, 15 sub unisono; 10, 17 sub tertia; 12, 19 sub quinta, et sub
      sexta
      13, 20. Quicquid enim post duplam reperitur, repetitio et reiteratio dici solet. /p.
      72/</p>
   <p>[Schanppecher, Musica figurativa, 22,1; text: Consonantiae sunt
      quadrapartitae, 1, 3, 5, 6, 8, 10, 12, 13, 15, 17, 19, 20, quia unum et aequalem reddunt
      sonum, cetera in subiecta descriptione videantur.]</p>
   <p>[Exemplum 19]</p>
   <p>Sex consonantiae perfectae Sex imperfectae</p>
   <p>[Schanppecher, Musica figurativa, 22,2; text: Sex consonantie perfecte,
      Sex imperfecte, 1, 3, 5, 6, 8, 10, 12, 13, 15, 17, 19, 20] </p>
   <p>[Exemplum 20]</p>
   <p>Octo dissonantiae Concordantiarum comparationes</p>
   <p>[Schanppecher, Musica figurativa, 22,3; text: Octo dissonantie,
      Concordantiarum comparationes, 1, 2, 3, 4, 5, 6, 7, 8, 9, 10, 11, 12, 13, 14, 15,
      16, 17,
      18, 19, 20]</p>
   <p>De vocum compositione</p>
   <p>Capitulum tertium</p>
   <p>Cupiens igitur componere quippiam, imprimis tenorem vel etiam alium
      chorum ponat ad placitum, necesse est. Ita tamen, ut bene formetur secundum toni exigentiam,
      sub quo regulatur. Sitque cautus in contexendis proportionibus, ne quid minus
      aptae, puta vel tritonum vel semidiapente, aut denique quempiam alium inusitatum modum
      ponere conetur neque magnis intervallis ipsum tenorem conficiat, sed punctatim per
      secundas,
      tertias, quartas procedere plurimum eundem exornat, nonnumquam tamen etiam per quintas
      et
      sextas, sed non nisi in certis tonis. Maiori tamen ope conandum censeo, melodiae quis
      studeat discretae et amabili, et cum tenor nimis basse processerit, sursum transponatur
      ad
      quartam vel quintam aut denique uspiam alibi, cum recte neumari poterit ibidem, quibus
      ita
      dispositis ponantur tunc alii chori modo, quo sequitur. /p. 73/</p>
   <p>Quid sit discantus, unde dicatur et quo pacto formetur</p>
   <p>Capitulum quartum</p>
   <p>Discantus est aliquorum diversorum cantuum consonantia, dicitur enim
      discantus quasi diversus cantus, eo quod illi cantus, quibus discantus conficitur,
      differe
      debeant, ita videlicet, si unus ascendit, alter descendat, et econverso, possunt tamen
      simul
      ascendere vel descendere propter cantuum pulchritudinem. Nos vero discantum pro uno
      dumtaxat
      choro, puta altiori accipientes, eisdem regulis formemus.</p>
   <p>Prima regula, quod omnis cantilena in consonantia aliqua perfecta
      incipi et terminari debeat, nisi vocum multitudo hoc aliter cogat fieri.</p>
   <p>Secunda regula, quod numquam duae consonantiae perfectae eiusdem
      speciei se simul in ascensu vel descensu sequi debeant, nisi in unisono. Potest nihilominus
      octavam sequi quinta vel econverso, ita videlicet, ut tres consonantiae perfectae
      diversarum
      specierum se simul comitentur et non plures. Tres tamen vel quattuor
      consonantiae imperfectae similes se sequi possunt, maxime tenore punctatim consurgente
      aut
      cadente.</p>
   <p>[Exemplum 21]</p>
   <p>bene valet non valet bene valet bene valet</p>
   <p>[Schanppecher, Musica figurativa, 24,1; text: bene valet, non valet] </p>
   <p>Tertia regula, quod consonantiae proximiores in discantu quaeri
      debeant, verbi gratia: tertiam mollem sequatur unisonus, tertiam duram quinta, nonnumquam
      tamen etiam eam octava sequi potest, tenore cadente ad diapente. Semper autem sextam
      maiorem
      sequatur dupla, tenore praecipitante per unum gradum, sexta vero minor discantum non
      ingrediens ob sui duritiem et discrepantiam, quintam non requirit, si tamen eundem
      ingreditur, hoc fit non nisi multis sextis punctatim descendentibus.</p>
   <p>[Exemplum 22]</p>
   <p>tertia mollis tertia dura tertiam sequitur octava sexta maior</p>
   <p>[Schanppecher, Musica figurativa, 24,2; text: tercia mollis, tercia
      dura, terciam sequitur octaua, sexta maior] </p>
   <p>Quarta regula, quod in omnibus choris consonantiae perfectae cum
      imperfectis misceri debent, ita quod inter duas perfectas una mediat imperfecta et
      econtra,
      verbi gratia: inter unisonum et diapente tertia, inter diapente et duplam sexta, inter
      hanc
      quoque et 12, 10. Tres tamen aut quattuor /p. 73/ tertiae vel decimae, ut dictum est,
      se
      sequi possunt, dum una perfecta sequatur, quam requirunt.</p>
   <p>Quinta regula, quod numquam plures sextae in ascensu se sequi possunt,
      quamvis hoc ipsum in descensu optime fieri poterit, ita tamen, ut ultimam istarum
      sequatur
      una perfecta, puta ipsa dupla, quam requirit. Potest tamen nonnumquam sextam sequi
      10,
      tenore cadente ditono vel ad diatesseron, nonnumquam etiam sequi poterit eam ditonus
      tenore
      ascendente per diatesseron.</p>
   <p>[Exemplum 23]</p>
   <p>Non valet, bene valet, sextam sequitur 10, eandem sequitur ditonus</p>
   <p>[Schanppecher, Musica figurativa, 24,3; text: Non valet bene valet
      sextam sequitur 10 eandem sequitur dytonus]</p>
   <p>Sexta regula vult discantum numquam vel raro poni debere supra tenorem
      in quinta, posito tamen contrapuncto infra tenorem in dupla, immo saepenumero
      in tertia, sexta, octava vel decima poni poterit et hoc secundum consonantiarum
      exigentiam.</p>
   <p>Ultima regula vult eundem semper formalibus clausulis claudi. Neque
      saltum pati ad diapason deorsum, licet bene sursum, ita tamen, ut semper dulcior melodia
      observetur.</p>
   <p>De formatione contrapuncti</p>
   <p>Capitulum quintum</p>
   <p>Prima regula, si discantus ponitur cum tenore in unisono, bassus poni
      potest in 3, 5, 8, 10, 12 infra tenorem. Sic quoque, cum bassus positus fuerit cum
      tenore in
      unisono, discantus in simili forma poni poterit supra tenorem.</p>
   <p>Secunda regula, si autem discantus ponitur in tertia supra tenorem,
      bassus poni poterit in 3, 8, 10 infra tenorem, nonnumquam etiam in sexta, dum fit
      de sexta
      in octavum clausulatio. Sic quoque, si bassus ponitur in tertia infra tenorem, discantus
      potest sibi iungi in 3, 6, 8, 10 supra tenorem.</p>
   <p>Tertia regula, quando discantus ponitur in quinta supra tenorem, bassus
      potest sibi iungi in unisonum cum tenore vel in tertia supra tenorem. Sed infra non
      nisi in
      diapason et interdum etiam in sexta, cum tenor discantus formam assumpserit, dumque
      fit de
      sexta in octavam clausulatio, manente discantu cum contrapuncto in decimis, talis
      enim
      disposito dulcissimum reddit sonum. Sic quoque, si bassus ponitur in quinta sub tenore,
      discantus potest sibi iungi in unisone, sexta vel octava.</p>
   <p>Quarta regula, si discantus ponitur supra tenorem in sexta, bassus
      debet poni in quinta vel saltem in tertia, aut in 12 vel saltem in 10 infra tenorem.
      /p.
      75/</p>
   <p>Quinta regula, si discantus fuerit positus in octava supra tenorem, bassus
      debet poni in 3, 5 supra tenorem, vel in 3, 5, 8, 10, 12 infra tenorem. Si autem bassus
      ponitur in octava infra tenorem, discantus potest sibi iungi in eisdem concordantiis
      iam
      dictis supra tenorem.</p>
   <p>Sexta regula, si discantus ponitur in 10 supra tenorem, bassus poterit
      poni in 3, 5, 8 supra tenorem, aut in tertia, 8 vel 10 infra tenorem.</p>
   <p>Septima regula, si bassus ponitur in 10 infra tenorem, discantus potest
      sibi iungi in tertia, sexta, 8 vel 10 supra tenorem et cetera. Sed si bassus fuerit
      positus
      in 12 sub tenore, discantus potest poni in sexta vel octava supra tenorem, nonnumquam
      etiam
      in quarta supra tenorem, contrapuncto stante in 12, 5 vel saltim in tertia sub tenore.</p>
   <p>[Exemplum 24]</p>
   <p>Exemplum primae regulae, secundae regulae, tertiae regulae, quartae,
      quintae regulae, sextae, septimae regulae</p>
   <p>[Schanppecher, Musica figurativa, 26,1; text: Exemplum prime regule,
      secunde regule, tertie regule, quarte, quinte regule, sexte, septime regule]</p>
   <p>Quibus clausulis debeat claudi unaquaeque vocum</p>
   <p>Capitulum sextum</p>
   <p>Omnis enim cantilena quoad discantum, tenorem et bassum non nisi
      formalibus clausulis vult clausulari. /p. 76/</p>
   <p>[Exempla 25-27]</p>
   <p>[25] Omnis clausula discantus ex tribus notis constituta semper habebit
      ultimam sursum.</p>
   <p>[26] Sed omnis clausula tenoris ex totidem notis constituta habebit
      ultimam deorsum.</p>
   <p>[27] Clausulae contrapuncti diversimode formantur, iste tamen processus
      in omni positione communiter observatur.</p>
   <p>[Schanppecher, Musica figurativa, 26,2; text: Omnis clausula discantus
      ex tribus notis constituta semper habebit vltimam sursum. Sed omnis clausula tenoris
      ex
      totidem notis constituta habebit vltimam deorsum. Clausulae contrapuncti diversimode
      formantur. iste tamen processus in omni positione communiter obseruatur.] </p>
   <p>Regula</p>
   <p>Omnis igitur discantus, in quacumque clave ponatur, semper eius
      penultima debet poni in sexta supra tenorem et bassus in eadem nota in quinta infra
      tenorem,
      ut hic:</p>
   <p>[Exemplum 28]</p>
   <p>[Schanppecher, Musica figurativa, 27,1]</p>
   <p>Est tamen summopere advertendum, quod, si tenor clauditur in mi,
      discantus debet sibi iungi ut supra, penultima autem contrapuncti poni debet in tertia
      et
      non in quinta infra tenorem. Sed si tenor discantus clausulam assumpserit, capiat
      discantus
      formulam tenoris clausulando de /p. 77/ tertia in unisonum cum tenore, et stabit penultima
      contrapuncti in tertia, vel etiam clausulando de quinta in tertiam, ita tamen, ut
      bassus cum
      tenore clausuletur de sexta in octavam sitque positus sub discantu in decima.</p>
   <p>[Exemplum 29]</p>
   <p>Exemplum primi secundi tertii quarti</p>
   <p>[Schanppecher, Musica figurativa, 27,2; text: Exemplum primi, secundi,
      tercii, quarti]</p>
</div>
</main>

</body>
</html>

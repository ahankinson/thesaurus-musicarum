<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Regula de Monocordo.</p>
   <p>In primis. [Gamma], a, b, c, d, e, f, g, a, b, [sqb], c, d,
      e, f, g, a, b, [sqb], c, d. Quarum disposicio a doctoribus aut tacita aut nimia obscuritate
      perplexa adest et iam pueris breuiter et plenissime explicata Gamma itaque in primis
      affixa
      ab eo usque ad finem subiectum corde spacium per nouem partire et in termino prime
      none
      partis a littera pone in qua omnes antiqui fecerunt principium Item ab .a. a finem
      nona
      collecta parte eodem modo .b. litteram pone Post hec ad gamma reuertens usque ad finem
      metire per quatuor et in prime partis termino inuenies c. Ea que diuisione per quatuor
      sicut
      cum camma inuentum est .C. simili modo per ordinem cum a inuenies .d. et cum b inuenies
      .e.
      et cum g inuenies f et cum .d. inuenies g et cum e inuenies .a. et cum f inuenies
      .b.
      rotundam Que uero secuntur similium et earundem omnes per ordinem medietate facili
      colliguntur ut puta .a.b. ad finem in medio spacio pone aliam .[sqb]. similiterque
      c.
      signabit aliam c. et d signabit aliam .d. et e aliam e. et f aliam f et relique eodem
      modo
      posses in infinitum ita progredi sursum et deorsum nisi artis preceptum sua autoritate
      compesceret De multiplicibus diuersique monocordi diuisionibus unam apposui ut cum
      de multis
      ad unam intenderetur id est sine dubitacione sine scrupulo caperetur presertim cum
      sit tante
      utilitatis ut et facile intelligatur et intellecta uix obliuiscatur Alius uero diuidendi
      modus sequitur qui et si memorie minus adiungitur eo tamen monocordum uelociori celebritate
      componitur hoc modo Cum primum a [Gamma] usque ad finem nouem passus id est particulas
      facis
      primus passus terminabit in a secundus uacat tercius in d quartus uacat quintus in
      a sextus
      in d Septimus in a reliqui uacant. Item ab a usque ad finem nouenis partiris primus
      passus
      terminabit in b secundus uacat tercius in e quartus uacat quintus in [sqb] sextus
      in e
      septimus in b reliqui uacant Item cum a [Gamma] ad finem quaternis diuidis primus
      passus
      terminabit in c secundus in g tercius in G quartus finit a c uero ad finem similiter
      quatuor
      passuum primus terminabit in f secundus in c tercius in c quartus finit ab f uero
      quatuor
      passuum.</p>
</div>
</main>

</body>
</html>

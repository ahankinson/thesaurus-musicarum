<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Sub brevissimo compendio Philippus de Vitriaco in musica incipit.</p>
   <p>Omni desideranti notitiam artis musicae mensurabilis tam novae quam
      veteris obtinere, certas regulas hic presentes sub brevi compendio proposse non postpono
      fideliter assignare. Et quia voces seu notulas proportionabiliter oportet in hoc opere
      mensurare prout longae vel breves et semibreves ac minimae figurantur, idcirco ad
      figurationem et valorem ipsarum breviter procedamus.</p>
   <p>Longa ergo sub forma quadrata figurata est habens tractum a parte
      dextra ascendentem vel descendentem, vel duos quorum dexter(a) excedit sinistrum;
      et tunc
      talis nota dicitur plica longa et valet tria tempora in modo perfecto, duo autem in
      imperfecto. Modus imperfectus est breves vel tempora per numerum binarium computare,
      et
      dicitur imperfectus eo quod numerus binarius est imperfectus. Numerus vero ternarius
      est
      perfectus assumptus a trinitate, scilicet a patre et filio et spiritu sancto ubi est
      summa
      perfectio. Modus perfectus cognoscitur per pausas quando pausae in longas sunt perfectae
      vel
      quando de longa usque ad aliam longam per numerum ternarium melius quam
      binarium tempora computantur ut hic patet:</p>
   <p>[L,B,B,B,B,B,B,B,B,B,L,BP,Bpdsncddx,B,B,B,Bpssncsdx,L,L,Bcsdx on
      staff1]</p>
   <p>[L,3LP,3LP,L,2LP,L,3LP,3LP on staff4]</p>
   <p>Item nota: modus, tempus et prolatio per rubeas distinguntur figuras.
      Inde quandocumque longa invenitur rubea, ponitur ad differentiam modi. Itaque si nigrae
      fuerint de modo perfecto, rubeae sunt de modo imperfecto et e converso, ut hic patet:</p>
   <p>[R3rvd,L,Lig2Lacddx; L,L,Bcsdx;
      Lv,Lv,Lig3vcdsnodacddx,Lv,Lig3ad,Bcsdx,Bcsdx,L; R3rvd,L,L,Lig2vd,Lv,L,L,Lig2vLart,Lv,Mx
      on
      staff1]</p>
   <p>Breves ponuntur rubeae ad differentiam temporis. Itaque si nigrae
      breves fuerint de tempore perfecto, rubeae sunt de imperfecto et e converso, nisi
      cum aliqua
      longa forsitan ordine[n]tur, sicut in mottetti tenore qui dicitur In arboris, vel
      in tenore
      de In nova fert animus ut hic: (Ex.3).</p>
   <p>[L,S,S,S,B,S,B,Lig3cssnaod; Lig4vcdsnddaod,Lv,Bv,Lig3vcssnaod;
      B,S,S,S,S,B; Bv,Sv,Sv,Lig2va,Sv,Sv,Lig2vcdsnd on staff2]</p>
   <p>Semibreves rubeae ponuntur ad differentiam prolationis, ut si nigrae
      semibreves fuerint de maiori prolatione, rubeae sunt de minori et e converso, nisi
      semibreves cum aliqua brevi forsitan ordine[n]tur (quia tunc ponuntur ad differentiam
      prolationis), ut hic patet:</p>
   <p>[C,S,M,M,M,S,M,S,M,S,M,M,M,Sv,Sv,Sv,Sv,Sv,Sv,Sv,Sv,Sv,Sv,Sv,Sv,Lv;
      S,M,M,S,S,S,S,M,M,S,M,M,S,S,B,Sv,Sv,Sv,Sv,Mv,Bv,Sv,Sv,Mv,Bv on staff3]</p>
   <p>Hos versus disce qui cantum discere cupis:</p>
   <p>Ante namque longa[m], tria tempora longa meretur.</p>
   <p>Si brevis addatur, duo tempora longa tenetur.</p>
   <p>Inter perfectas, si brevis bina locetur,</p>
   <p>temporis unius sit prima, secunda dupletur.</p>
   <p>Explicit Philippus de Vitriaco.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Quaedam de arte discantandi.</p>
   <p>1. Figura est repraesentatio vocis in aliquo modorum ordinatae.</p>
   <p>2. Item, figurarum aliae sunt simplices, aliae compositae.</p>
   <p>3. Item, simplicium aliae longae, aliae breves et aliae semibreves.</p>
   <p>4. Item, longarum aliae duplices, aliae perfectae, aliae imperfectae;
      quarum valor distincte secundum ordinationem in sequentem breviter agnoscetur.</p>
   <p>5. Longa sic formata [L] ante longam valet tria tempora:</p>
   <p>[CH 275,1; text: In Bethleem] </p>
   <p>6. Praedicta longa ante duas breves vel tres, longa sequente immediate,
      valet tria tempora, ut patet in regula sequente:</p>
   <p>[CH 275,2; text: Eximium decus]</p>
   <p>7. Nisi brevis ad praedictam longam relata, computando perfectiones,
      praecedat, ut hic:</p>
   <p>[CH 275,3; text: Sola Christi parens. Vous ni dormirez]</p>
   <p>8. Et nisi brevis ad praedictam longam relata, computando perfectiones,
      sequatur, modi divisione taliter intramixta:</p>
   <p>[CH 275,4; text: Veni tradi. Portare]</p>
   <p>9. Praedicta longa ante solam brevem, vel ante plures quam tres, valet
      duo tempora, nisi modi divisio subsequatur; tunc valet tria tempora:</p>
   <p>[CH 276,1; text: Cruci cruci domini laus, Sit erogata, virginum
      reorumque, Consolatio mestorum revelator]</p>
   <p>10. Duplex longa sic formata:</p>
   <p>[MX,MX,MX,MX,MX on staff2]</p>
   <p>valet sex tempora.</p>
   <p>11. Brevis sic formata [B] valet unum tempus.</p>
   <p>12. Nisi computatis perfectionibus, vel non computatis, modo ponantur
      duae breves, vel valor duarum brevium in principio vel in medio vel in fine ante longam
      notam vel pausam; tunc prima valet unum tempus et secunda duo; ut hic:</p>
   <p>[CH 276,2; text: Honores mores mutant hominum. O Maria beata genetrix.
      Cruci domini.]</p>
   <p>13. Semibrevium sic formatarum [S], alia minor, alia major in valore,
      sed non in figuratione. Quarum ponantur aliquando duae pro tempore, aliquando tres,
      vel
      quatuor, vel quinque, vel sex, vel septem, et tunc sunt per modi divisionem
      taliter distinctae:</p>
   <p>[CH 277,1; text: Novum melos promere Novos vomere cantus Per quem coelo
      Dei genetricem, etc. Jeu qui li ai fait homage]</p>
   <p>14. Plica est nota divisionis ejusdem soni in gravem et in acutum, et
      debet formari in gutture cum epiglotto.</p>
   <p>15. Plica longa est cujus dexter tractus longior est sinistro:</p>
   <p>[CH 277,2; text: Melis stella maris]</p>
   <p>16. Brevis plica est cujus dexter tractus est brevior sinistro, ut
      hic:</p>
   <p>[CH 277,3; text: Virga sicca uxorem induit]</p>
   <p>17. Item, semibrevis sic plicatur.</p>
   <p>[CH 277,4; text: Au renoveler du jolis tems]</p>
   <p>Nec mirum, cum diffinitio plicatis possit convenire.</p>
   <p>18. Valor plicarum in temporibus cognoscitur ex praedictis.</p>
   <p>19. Ligatura est ordinatio figurarum per tractus debitos ordinata.</p>
   <p>20. Ligaturarum alia ascendens cujus secundus punctus altior est primo,
      ut hic:</p>
   <p>[ClefC3,Lig2art,Lig3Laart,Lig3Laacddx,Lig2oacddx,Lig2cssnoa,Lig2cssna,Lig3cdsnoda
      on
      staff5]</p>
   <p>21. Alia descendens, cujus secundus punctus inferior est primo, ut
      hic:</p>
   <p>[ClefC4,Lig2cdsnd,Lig3cdsndd,Lig3cdsndod,Lig5Laddod on staff5]</p>
   <p>22. Ascendens carens omni tractu cum proprietate dicitur, ut hic:</p>
   <p>[ClefC3,Lig2art,Lig2art,Lig3aart,Lig4adacddx on staff5]</p>
   <p>23. Est enim proprietas nota primariae intentionis a plana musica data
      vel inventa. Item proprietas...</p>
   <p>24. Ligatura ascendens habens tractum descendentem a parte sinistra vel
      a parte dextra, quod magis proprium est, sine proprietate dicitur, ut hic:</p>
   <p>[ClefC3,Lig2Lart,Lig3Laacddx,Lig5Laadod on staff5]</p>
   <p>25. Ligatura descendens, habens tractum descendentem a parte sinistra cum
      proprietate dicitur, ut hic:</p>
   <p>[ClefC3,Lig2cdsnd,Lig4cdsnddod,Lig2cdsnod,Lig2cdsnd,Lig3cdsndod on
      staff5]</p>
   <p>26. Carens vero, sine, ut hic:</p>
   <p>[ClefC3,Lig2d,Lig3dod,Lig2od,Lig5odaodart on staff5]</p>
   <p>27. Ascendens autem ligatura et descendens, habens tractus desuper
      venientes a parte sinistra, cum opposita proprietate dicitur, ut hic:</p>
   <p>[ClefC3,Lig3cssnaa,Lig2cssna,Lig3cssndod,Lig2cssnoa,Lig2cssnod on
      staff5]</p>
   <p>28. Omnis ligaturae cum proprietate, prima brevis.</p>
   <p>29. Omnis sine proprietate, prima longa.</p>
   <p>30. Omnis ligaturae cum opposita proprietate, duae primae
      semibreves.</p>
   <p>31. Omnis media, brevis.</p>
   <p>32. Omnis ligaturae habentis recte ultimum punctum supra primum vel
      penultimum, vel sub primo vel penultimo habentis quadratum, ultima longa est, ut hic:</p>
   <p>[ClefC4,Lig2art,Lig2cdsnd,Lig4cdsnaaart,Lig4cdsndodart,Lig3cdsndd on
      staff5]</p>
   <p>33. Omnis ligaturae obliquae habentis ultimum punctum supra primum vel penultimum, vel sub primo vel sub penultimo sub uno corpore cum penultimo
      habentis ultimum punctum, ultima brevis est, ut hic:</p>
   <p>[ClefC4,Lig2a,Lig3aa,Lig4Laaod,Lig3aod on staff5]</p>
   <p>34. Ligaturae plicatae ultima longa est, ut hic:</p>
   <p>[ClefC3,Lig2acddx,Lig2acsdx,Lig3cdsnodacddx,Lig3Ladcsdx on staff5]</p>
   <p>35. Sed si plica poneretur a parte sinistra, tunc esset brevis, ut
      hic.</p>
   <p>[ClefC3,Lig2La,Lig5Ladoda,Lig4Laoda on staff5]</p>
   <p>36. Si autem plica fieret descendendo, tunc esset necessaria
      obliquitas, ita quod duae ultimae sub uno corpore formarentur super primum vel penultimum,
      ut hic:</p>
   <p>[ClefC3,Lig2oacddx,Lig3aodcddx,Lig3dodcddx,Lig4aaoacddx,Lig4ddodcddx on
      staff5]</p>
   <p>37. Sunt enim omnes ligaturae plicabiles in fine tam ascendendo quam
      descendendo, ut hic:</p>
   <p>[ClefC4,Lig2cdsndcddx,Lig2acddx,Lig2dcsdx,Lig3cdsndodcsdx,Lig4cdsnddodcsdx,Lig4Laacsdxa
      on
      staff5]</p>
   <p>38. Excepta illa cujus ultimus punctus recte stat supra primum vel
      penultimum, ut hic:</p>
   <p>[ClefC3,Lig2art,Lig3odart,Lig4cdsndodart,Lig3odart,Lig6cdsnodaaodart on
      staff5]</p>
   <p>39. Ultimarum valor in temporibus (l. ligaturis) cognoscitur ex praedictis:
      ibi longa sic [L] est formata, etc.</p>
   <p>40. Item ligaturarum primae et ultimae possunt taliter duplicari,
      scilicet ut hic:</p>
   <p>[Clef C4,Lig3dd,Lig2d,Lig4dodart; Lig3Laart on staff5]</p>
   <p>41. Modus est variatio soni ex longitudine et brevitate ordinata.</p>
   <p>42. Item modorum alius ex longa et brevi et longa, etc.; qui primus
      dicitur via cognoscendi, quia levior est ad sciendum, ut hic:</p>
   <p>[CH 281,1; text: Laus sit regi gloriae] </p>
   <p>43. Secundus modus procedit ex brevi et longa et brevi, ut hic:</p>
   <p>[CH 281,2; text: Amor qui cor mulceat]</p>
   <p>44. Tertius modus procedit ex longa et duabus brevibus et longa, ut
      hic:</p>
   <p>[CH 281,3; text: Verbum caro factum est]</p>
   <p>45. Quartus modus procedit ex duabus brevibus et longa
      et duabus brevibus, ut hic:</p>
   <p>[CH 282,1; text: Honores mores mutant hominum]</p>
   <p>46. Quintus modus procedit ex omnibus longis, ut hic:</p>
   <p>[CH 282,2; text: In Bethleem]</p>
   <p>47. Sextus modus procedit ex omnibus brevibus et semibrevibus, ut
      hic:</p>
   <p>[CH 282,3; text: Gaude chorus de nostra leticia]</p>
   <p>48. Pausa est omissio rectae vocis ficta in aliquo modorum debita
      quantitate.</p>
   <p>49. Pausae valent tot tempora quot spatia comprehendunt, excepta illa
      quae omnes lineas comprehendit, quae immensurabilis appellatur, ut hic:</p>
   <p>[4BP,4BP,2LP,2LP,BP,BP,2LP,2LP,SP,BP,2LP,3LP,4BP,4BP,3LP,2LP,BP,SP,2LP,2LP,BP,BP,2LP,2LP,4BP,4BP
      on staff5]</p>
   <p>50. Pausae semibrevis majoris et minoris habetur differentia quoad
      situm. Unde si ponatur a principio, tunc est minor; si vero ponatur (post) semibrevem
      notam,
      tunc est major. Et debent continere mediam partem unius spatii, ut hic
      patet:</p>
   <p>[CH 283,1; text: In seculum.]</p>
   <p>51. Modi divisio, suspirium ac septio syllabae taliter figurantur:</p>
   <p>[CH 283,2]</p>
   <p>A te dubium removeatur.</p>
   <p>Explicit ars mensurabilis.</p>
   <p>52. Sciendum est quod in plana musica vel mensurabili genere unisonus
      aut ascensus unius vel duarum, vel trium, vel quatuor, vel quinque, quod raro accedit,
      vel
      descensus e contario; et secundum hoc dantur undecim regulae subsequentes.</p>
   <p>Prima regula.</p>
   <p>53. Ad unisonum incipias in diapason supra vel in diapente infra, fac
      diatessaron in deponendo.</p>
   <p>54. Vel incipias in diapason infra vel in diapente supra, fac
      diatessaron elevando.</p>
   <p>55. Vel incipias in diapason supra, fac diapason in deponendo; vel fac
      unisonum ubicunque incipias longis, brevibus et semibrevibus nobiliter
      intramixtis.</p>
   <p>Sequuntur exempla cujusque paragraphi per ordinem intra duas pausas; et
      similiter in aliis regulis apponantur:</p>
   <p>[CH 284; text: 1, 2, 3, 4]</p>
   <p>Secunda regula.</p>
   <p>56. Ad ascensum unius, incipias in diapason supra vel in diapente
      infra, descende duas voces, differenter tamen. Et ista differentia monstrabitur in
      practica
      nona. Et sic de aliis ascensibus vel descensibus.</p>
   <p>57. Incipias in diapente supra vel cum tenore, descende
      tres voces.</p>
   <p>58. Vel incipe in diapason vel in diapente supra vel cum tenore,
      descende unam vocem.</p>
   <p>Et nota quod quando dicitur: ascende vel descende sic vel sic, prima
      vox non computatur.</p>
   <p>[CH 285,1; text: 1, 2, 3]</p>
   <p>Tertia regula.</p>
   <p>59. Ad ascensum duarum, incipe in diapason supra vel in diapente infra,
      descende unam vocem.</p>
   <p>60. Incipe autem in diapente supra vel cum tenore, descende duas
      voces.</p>
   <p>Ubicunque vis facere diapason, debes respicere quintae locum et ipsam
      demittere per tonum vel semitonium.</p>
   <p>[CH 285,2; text: 1, 2]</p>
   <p>Quarta regula.</p>
   <p>61. Ad ascensum trium, incipe in diapason supra vel in diapente (infra)
      et fac unisonum.</p>
   <p>62. Incipias autem in diapente supra vel cum tenore, descende unam
      vocem.</p>
   <p>63. Vel incipe diapason supra vel cum tenore, fac diapente de primo
      tono.</p>
   <p>[CH 286,1; text: 1, 2, 3] </p>
   <p>Quinta regula.</p>
   <p>64. Ad ascensum quatuor, incipe in diapason supra vel in diapente
      infra, ascende unam vocem.</p>
   <p>65. Incipe autem in diapente supra vel cum tenore, fac unisonum.</p>
   <p>66. Vel incipe in diapason supra vel cum tenore et descende (tres
      voces).</p>
   <p>[CH 286,2; text: 1, 2, 3]</p>
   <p>Sexta regula.</p>
   <p>67. Ad ascensum quinque, quod rare accidit, incipe in diapason supra
      vel in diapente (infra), et ascende duas.</p>
   <p>68. Incipe autem in diapente supra vel cum tenore, ascende unam.</p>
   <p>[CH 287; text: 1, 2, 3]</p>
   <p>69. Vel incipe in diapason supra vel cum tenore, descende duas
      voces.</p>
   <p>Sequuntur regulae de praedictis speciebus descendendo.</p>
   <p>Septima regula.</p>
   <p>70. Ad descensum unius, incipe in diapason infra vel in diapente supra,
      ascende duas.</p>
   <p>71. Incipe autem in diapente infra vel cum tenore, ascende tres.</p>
   <p>72. Vel incipe in diapason vel in diapente infra, vel
      cum tenore, ascende unam vocem.</p>
   <p>[CH 288,1; text: 1, 2, 3]</p>
   <p>Octava regula.</p>
   <p>73. Ad descensum duarum, incipe in diapason infra vel in diapente
      supra, ascende unam.</p>
   <p>74. Incipe autem in diapente infra vel cum tenore, ascende duas voces,
      ut hic:</p>
   <p>[CH 288,2; text: 1, 2]</p>
   <p>Nona regula.</p>
   <p>75. Ad descensum trium, incipe in diapason infra vel in diapente supra,
      fac unisonum.</p>
   <p>76. Incipe autem in diapente infra vel cum tenore, ascende unam.</p>
   <p>77. Vel incipe in diapason infra vel cum tenore, ascende quatuor.</p>
   <p>[CH 289,1; text: 1, 2, 3]</p>
   <p>Decima regula.</p>
   <p>78. Ad descensum quatuor incipe in diapason infra vel in diapente
      supra, descende unam.</p>
   <p>79. Vel incipe in diapente infra vel cum tenore, fac unisonum.</p>
   <p>80. Vel incipe in diapason infra vel cum tenore, ascende tres voces, ut
      hic patet:</p>
   <p>[CH 289,2; text: 1, 2, 3]</p>
   <p>Undecima regula.</p>
   <p>81. Ad descensum quinque, quod raro accidit, incipe in diapason infra
      vel in diapente supra, descende duas.</p>
   <p>82. Incipe autem in diapente infra vel cum tenore, descende unam.</p>
   <p>83. Vel incipe in diapason infra vel cum tenore, ascende duas voces, ut
      hic patet:</p>
   <p>[CH 290,1; text: 1, 2, 3] </p>
   <p>De proportionibus.</p>
   <p>84. Proportionum tredccim sunt species, scilicet unisonus, tonus,
      semitonus, ditonus, semiditonus, tritonus (diatessaron, diapente), tonus cum diapente,
      semitonus cum diapente, ditonus cum diapente, semiditonus cum diapente, diapason.</p>
   <p>85. Quarum quaedam vocantur consonantiae et quaedam dissonantiae, ut
      patet in arte de discantu: ibi componitur autem discantus, etc.</p>
   <p>86. Unisonus est unius et ejusdem vocis immediata repetitio, et dicitur
      quasi unius vocis sonus.</p>
   <p>[CH 290,2]</p>
   <p>Immediata repetitio ponitur.</p>
   <p>[CH 291,1]</p>
   <p>87. Tonus, cum secunda species est, est duarum vocum immediatarum
      perfectum vel legitimum spatium; et dicitur a tono, as, eo quod perfecte tonat, id
      est
      perfecte ostendit distantiam inter duas voces.</p>
   <p>[CH 291,2]</p>
   <p>88. Semitonus est duarum vocum immediatarum imperfectum spatium, et
      dicitur a semus, sema, semum, quod est imperfectum, et tonus quasi imperfectus tonus.</p>
   <p>[CH 291,3]</p>
   <p>89. Ditonus est spatium duarum vocum continens duos tonos, et dicitur a
      dia quod est duo et tono, quasi continens duos tonos.</p>
   <p>[CH 291,4]</p>
   <p>90. Semiditonus dicitur quasi imperfectus ditonus
      continet unum tonum et semitonum.</p>
   <p>[CH 292,1]</p>
   <p>91. Tritonus dicitur a tris, quod est tres, et tonus, quasi continens
      tres sonos.</p>
   <p>[CH 292,2]</p>
   <p>92. Diatessaron est quaedam consonantia ex qualibet voce usque ad
      quartam elevata et deposita, continens duos tonos cum dimidio, ut hic:</p>
   <p>[CH 292,3]</p>
   <p>93. Nisi ubi cadit fa contra mi, ut videmus in exemplo tritoni; fieri
      tunc potest diatessaron per falsam musicam, et dicitur a dia quod est de, et tetra
      quod est
      quatuor, quasi de quatuor vocibus, ut hic:</p>
   <p>[CH 292,4]</p>
   <p>94. Diapente est quaedam consonantia ex tribus tonis et semitono
      consistens a qualibet voce usque ad quintam elevata et deposita, et dicitur a
      dia, quod est de, et pentha, quod est quinque, quasi ascensus de quinque vocibus.
      Fit enim a
      qualibet voce usque ad quintam, ut hic:</p>
   <p>[CH 293,1]</p>
   <p>95. Nisi ubi cadit fa contra mi, et tunc est ibi aequipollens
      tritoni:</p>
   <p>[CH 293,2]</p>
   <p>96. Fieri tunc potest in locis praedictis per falsam musicam, ut
      hic:</p>
   <p>[CH 293,3]</p>
   <p>97. Aliae species praeter diapason patent visis simplicibus quarum
      exempla per ordinem hic subsequuntur, ut hic:</p>
   <p>[CH 293,4]</p>
   <p>98. De semitono cum diapente potest fieri tonus cum diapente per falsam
      musicam, et e converso de tono semitonus.</p>
   <p>[CH 293,5]</p>
   <p>99. Diapason est quaedam consonantia ex octo vocibus constituta a qualibet
      voce usque ad consimilem elevata et deposita, quinque tonos et duos semitonos continens.</p>
   <p>[CH 294,1]</p>
   <p>100. Non fit tamen a b molli acuto ad [sqb] gravem, nisi similem vocem
      vel litteram assumendo.</p>
   <p>[CH 294,2]</p>
   <p>Et hoc patet per falsam musicam.</p>
   <p>101. Quid sit falsa musica dicitur in arte discantus.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Scriptum Magistri Johannis Tinctoris, in legibus licentiati Regisque Magnae
      Siciliae capellani, insuper musicalibus feliciter incipit.</p>
   <p>Prologus</p>
   <p>Cum ego Johannes Tinctoris inter musicae professores minimus,
      diversorum compositorum opera perscrutans punctos notis appositos esse similis formae,
      diversi tamen effectus invenissem, utilissimum arbitratus sum super his aliqua scribere.
      Quo
      in expertis circa singularia ad ipsam artem spectantia id quod formae similitudo obscuraret,
      diversi effectus distinctio declararet, cuius quidem rei susceptam institutionem,
      Deo dante,
      peracturi a diffinitione ipsius puncti voluimus proficisci.</p>
   <p>Capitulum I--De puncti diffinitione et eius divisione.</p>
   <p>Punctus est minimum signum quod notae appositum eam dividit, aut
      augmentat aut perficit.</p>
   <p>Triplex igitur est punctus notae accidens, videlicet punctus
      divisionis, punctus augmentationis et punctus perfectionis.</p>
   <p>Capitulum II--De puncto divisionis.</p>
   <p>Punctus divisionis est signum quo notae minores a suis maioribus aut
      similes a suis similibus quas huiusmodi regulariter imperficerent aut cum quibus numerari
      deberent dividi ostenduntur. Quiquidem punctus maximae non accidit, quia non dividitur
      eo
      quod maiorem non habeat quam imperficiat, nec cum suis similibus numerari debeat.
      Certus
      etenim numerus in maximis non requiritur. Caeteris autem notis punctus iste accidens
      est.
      Namque maiores habent quas regulariter imperficere possunt et cum suis similibus propter numeri certitudinem in eis requisitam numerandae sunt. Hinc isto solum
      utimur puncto in quantitatibus perfectis, quo fit ut longae accidat in modo maiori
      perfecto,
      brevi in modo minori perfecto, semibrevi in tempore perfecto et minimae in prolatione
      maiori, ut hic patet:</p>
   <p>[ClefC4,Od,3LP,3LP,3LP,MXv,pt,Lv,MXv,Lig2vd,Bv,pt,Bv,Bv,Lv,Lv,pt,Sv,Bv,Sv,Sv,Mv,Mv,Mv,Mv,Lig2vcssnod,Mv,pt,Mv,Sv,Lv
      on staff5]</p>
   <p>Exemplum</p>
   <p>Capitulum III--De puncto augmentationis.</p>
   <p>Punctus augmentationis est signum quo notae dimidietate valoris proprii
      ostenduntur augmentari, et eo solum utimur in quantitatibus imperfectis. Acciditque
      omnibus
      notis maximae in modo maiori imperfecto, longae in modo minori imperfecto, brevi in
      tempore
      imperfecto, semibrevi in prolatione minori, et minimae in proportione dupla, quae
      propter
      dualitatem imperfectae quantitati aequiparatur, ut hic patet</p>
   <p>[ClefC4,C,2LP,2LP,MXv,pt,Lv,Lv,pt,Bv,Bv,pt,Sv,pt,Mv,Mv,Mv,Mv,Mv,pt,M,M,M,Lv on staff5]</p>
   <p>Exemplum</p>
   <p>Capitulum IV--De puncto perfectionis.</p>
   <p>Punctus perfectionis est signum quo notae maiores naturaliter
      perfectae, quae sine huiusmodi signo a suis minoribus eas praecedentibus aut sequentibus
      regulariter imperficerentur, in perfectione naturali permanere ostenduntur. Quiquidem
      punctus minimae non accidit quae, quom perfecta numquam sit, aliquando in perfectione
      permanere nequit. Caeteris autem notis iste punctus accidens est, eoquo quod quantitatibus
      perfectis in quibus tantum hoc utimur puncto, subiectae sint. Unde fit ut maximae
      accidat in
      modo maiori perfecto, longae in modo minori perfecto, brevi in tempore perfecto et
      semibrevi
      in prolatione maiori, ut hic patet:</p>
   <p>[ClefC4,Od,3LP,3LP,3LP,MXv,pt,Lv,pt,Bv,Lv,Lig2vacddx,Bv,pt,Sv,pt,Mv,Mv,Mv,Mv,Sv,Mv,Sv,Bv,Lig2vLacddx,Lv,MXv
      on staff5]</p>
   <p>Exemplum</p>
   <p>[Capitulum V--Summa distinctio puncti praepositi aut postpositi.</p>
   <p>Et quoniam propter diversas compositiones, ex mixturis diversarum
      quantitatum in uno et eodem cantu uni et eidem notae punctus appositus divisionis
      et
      augmentationis et perfectionis esse potest, necessarium est ut, procedendo per ordinem
      notarum quibus puncti accidunt, distinctiones aptissimas secundum ipsas quantitates
      diversas
      faciam quibus, qualis sit punctus cuilibet notae appositus in promptu cognoscatur.
      Hinc
      prius haec summa distinctio memoriae committenda est quod punctus qui notae apponitur
      aut ei
      praeponitur aut postponitur, si praeponitur indistincte divisionis est, ut hic patet:</p>
   <p>[ClefC4,Od,3LP,3LP,3LP,MXv,pt,Lv,MXv,Lv,pt,Bv,Lv,Bv,pt,Sv,Bv,Sv,pt,Mv,Sv,Mv,Mv,Mv,MXv
      on
      staff5]</p>
   <p>Exemplum</p>
   <p>Si vero postponitur et divisionem et augmentationis et perfectionem
      significare potest. Super est igitur tantum ut de cognitione qualitatis huiusmodi
      postpositi
      puncti, eo quod praediximus ordine scribamus.</p>
   <p>Capitulum VI--De puncto maximae postposito in modo maiori perfecto</p>
   <p>Punctus maximae postpositus in modo maiori perfecto indistincte
      perfectionis est, ut hic patet:</p>
   <p>[ClefC4,O,3LP,3LP,3LP,MXv,pt,Lv,Lig2vMXcddxaMXcddx,pt,Lv,Lig2vcdsnod,Sv,Mv,Mv,pt,M,Mv,Sv,MXv
      on staff5]</p>
   <p>Exemplum</p>
   <p>De puncto maximae postposito in modo maiori imperfecto.</p>
   <p>Praeterea punctus maximae postpositus in modo maiori imperfecto etiam
      indistincte augmentationis est, ut hic patet:</p>
   <p>[ClefC4,C,2LP,2LP,MXv,pt,Lv,Lig2vcdsnod,MXv,pt,Lig2vLacddx,Lv,Lig2va,MXv on staff5]</p>
   <p>Exemplum</p>
   <p>Capitulum VII--De puncto longae postposito in utroque modo
      perfecto.</p>
   <p>Punctus longae postpositus in utroque modo perfecto divisionis est,
      nisi aliquae minores notae vel pausae praecedant aut sequantur eam a quibus ut maior
      sine
      puncto regulariter imperficeretur, quia tunc punctus ipse perfectionis est, ut hic
      patet:</p>
   <p>[ClefF3,O,3LP,3LP,3LP,MXv,Lv,pt,Lv,Lv,MXv,pt,Sv,pt,Mv,Sv,Lv,pt,Lig2vcdsnod,Sv,Lv,MXv,Lv,pt,BP,Lv,Bv,Lv,MXv
      on staff5]</p>
   <p>Exemplum</p>
   <p>De puncto longae postposito in modo maiori perfecto et modo minori
      imperfecto</p>
   <p>Praeterea punctus longae postpositus in modo maiori perfecto et modo
      minori imperfecto divisionis est, nisi brevis seu aequivalens praecedat aut sequatur
      eam
      immediate vel per syncopam, quia tunc punctus ipsae augmentationis erit, cui brevis
      huiusmodi seu aequivalens connumerabitur, ut hic patet:</p>
   <p>[ClefC4,C,2LP,2LP,2LP,MXv,Lv,pt,Lv,Lig2MXdMX,Sv,pt,M,M,MXv,Lv,pt,Lv,MXv,Lv,pt,SP,Sv,Lv,MXv
      on staff5]</p>
   <p>Exemplum</p>
   <p>De puncto longae postposito in modo maiori imperfecto et modo minori
      perfecto</p>
   <p>Praeterea punctus longae postpositus in modo maiori imperfecto et modo
      minori perfecto indistincte perfectionis est, ut hic patet:</p>
   <p>[ClefF3,O,3LP,3LP,3LP,MXv,Lv,pt,Bv,Lv,MXv,Lv,pt,Sv,pt,Mv,Sv,Lv,Lig2va,Lv,Sv,pt,Mv,Sv,MXv
      on
      staff5]</p>
   <p>Exemplum</p>
   <p>De puncto longae postposito in utroque modo imperfecto</p>
   <p>Praeterea punctus longae postpositus in utroque modo imperfecto etiam
      indistincte augmentationis est, ut hic patet:</p>
   <p>[ClefC4,O,2LP,2LP,Lv,pt,Bv,Bv,Sv,pt,Mv,Sv,Lv,pt,Bv,Bv,Sv,pt,Sv,Mv,Sv,Bvcsdx on staff5]</p>
   <p>Exemplum</p>
   <p>Capitulum VIII--De puncto brevi postposito in modo minori perfecto et
      tempore perfecto.</p>
   <p>Punctus brevi postpositus in modo minori perfecto et tempore perfecto
      divisionis est, nisi aliquae minores notae vel pausae praecedant aut sequantur eam,
      a quibus
      ut maior sine puncto regulariter imperficeretur, quia tunc ipse punctus perfectionis
      est, ut
      hic patet:</p>
   <p>[ClefC4,Od,3LP,3LP,3LP,MXv,Bv,pt,Bv,Bv,Lv,Bv,pt,Bv,Bv,Lv,pt,Mv,Mv,Mv,Bv,pt,Lig2vcssna,Sv,Bv,Lv,Bv,pt,MP,MP,Mv,Mv,Mv,Mv,Sv,Sv,Bv,Lv,Bv,Lv,MXv
      on staff5]</p>
   <p>Exemplum</p>
   <p>De puncto brevi postposito in modo minori perfecto et tempore
      imperfecto</p>
   <p>Praeterea punctus brevi postpositus in modo minori perfecto et tempore
      imperfecto divisionis est, nisi semibrevis seu aequivalens praecedat aut sequatur
      eam
      immediate vel per syncopam, quia tunc ipse punctus augmentationis erit, cui brevis
      huiusmodi
      seu aequivalens connumerabitur, ut hic patet:</p>
   <p>[ClefC4,C,3LP,3LP,Lv,Bv,pt,Bv,Lv,Sv,Lig2va,Lv,MP,Mv,Lig2va,pt,Lv,Lv,Bv,pt,Sv,Bv,MXv
      on
      staff5]</p>
   <p>Exemplum</p>
   <p>De puncto brevi postposito in modo minori imperfecto et tempore perfecto</p>
   <p>Praeterea punctus brevi postpositus in modo minori imperfecto et
      tempore perfecto indistincte perfectionis est, ut hic patet:</p>
   <p>[ClefC4,O,2LP,2LP,2LP,Lv,Bv,pt,Sv,pt,Mv,Sv,Sv,Bv,Mv,Lig2vcssna,Mv,MXv
      on staff5]</p>
   <p>Exemplum</p>
   <p>De puncto brevi postposito in modo minori imperfecto et tempore
      imperfecto</p>
   <p>Praeterea punctus brevi postpositus in modo minori imperfecto et
      tempore imperfecto etiam indistincte augmentationis est, ut hic patet:</p>
   <p>[ClefC4,Cd,2LP,2LP,Lv,Bv,pt,Sv,Lig2va,Lig3vcssndod,Lv on staff5]</p>
   <p>Exemplum</p>
   <p>Capitulum IX--De puncto semibrevi postposito in tempore perfecto et
      prolatione maiori.</p>
   <p>Punctus semibrevi postpositus in tempore perfecto et prolatione maiori
      divisionis est, nisi aliqua minima seu aequivalens praecedat aut sequatur eam, a qua
      ut
      maior sine puncto regulariter imperficeretur, quia tunc punctus ipse perfectionis
      est, ut
      hic patet:</p>
   <p>[ClefC4,Od,3LP,3LP,3LP,Lv,Sv,pt,Sv,Sv,Bv,pt,Mv,Sv,pt,Mv,Mv,Sv,Bv,Sv,pt,SMP,Sv,SMv,SMv,Sv,pt,Mv,SMv,SMv,Lig2cssnod,S,MXv
      on staff5]</p>
   <p>Exemplum</p>
   <p>De puncto semibrevi postposito in tempore perfecto et prolatione
      minori</p>
   <p>Praeterea punctus semibrevi postpositus in tempore perfecto et
      prolatione minori divisionis est, nisi minima seu aequivalens praecedat aut seqnatur
      eam immediate vel per syncopam, quia tunc ipse punctus augmentationis est, cui
      minima huiusmodi vel aequivalens connumerabitur, ut hic patet:</p>
   <p>[ClefC3,O,3LP,3LP,Bv,Sv,pt,Sv,Bv,Mv,Sv,pt,Sv,Bv,MP,Sv,Sv,pt,Mv,Mv,M,M,Sv,pt,Mv,pt,M,Mv,Mv,Sv,Lig2vcdsnod,Lv
      on staff5]</p>
   <p>Exemplum</p>
   <p>De puncto semibrevi postposito in tempore imperfecto et prolatione
      maiori</p>
   <p>Praeterea punctus semibrevi postpositus in tempore imperfecto et
      prolatione maiori indistincte perfectionis est, ut hic patet:</p>
   <p>[ClefC4,Cd,2LP,2LP,2LP,Lv,Bv,Sv,pt,Mv,Sv,Bv,Sv,pt,Mv,Sv,MXv on
      staff5]</p>
   <p>Exemplum</p>
   <p>De puncto semibrevi postposito in tempore imperfecto et prolatione
      minori</p>
   <p>Praeterea punctus semibrevi postpositus in tempore imperfecto et
      prolatione minori etiam indistincte augmentationis est, ut hic patet:</p>
   <p>[ClefC4,C,2LP,2LP,Bv,Sv,pt,Mv,Mv,Mv,Sv,Bv,Sv,pt,Sv,Mv,Sv,Sv,pt,Mv,Mv,Mv,Sv,MXv on
      staff5]</p>
   <p>Exemplum</p>
   <p>Capitulum X--De puncto minimae postposito in prolatione maiori.</p>
   <p>Punctus minimae postpositus in prolatione maiori divisionis est, nisi
      praecedant aut sequantur eam immediate vel per syncopam una minima impleta vel reflexa
      vel
      duae impletae et reflexae, quia tunc ipse punctus augmentationis est, cui minima huiusmodi
      impleta vel reflexa vel duae impletae et reflexae dupla proportione connumerabuntur,
      ut hic
      patet:</p>
   <p>[ClefC4,Od,3LP,3LP,3LP,Lv,Lig2vcssna,Mv,pt,Mv,Sv,Lig2vcdsnod,Sv,Mv,Mv,Mv,pt,M,Mv,pt,SM,SM,Mv,Sv,Mv,M,Mv,pt,Mv,Mv,pt,SMv,Mv,Bv,Sv,Mv,pt,Mv,Sv,Mv,Sv,MXv
      on staff5]</p>
   <p>Exemplum</p>
   <p>De puncto minimae postposito in prolatione minori</p>
   <p>Praeterea punctus minimae postpositus in prolatione minori indistincte
      augmentationis est, ut hic patet:</p>
   <p>[ClefC4,C,2LP,2LP,Sv,pt,Mv,Mv,Mv,Mv,Mv,Mv,Mv,pt,M,M,M,Sv,pt,Mv,pt,M,Mv,Sv,Bv,Sv,pt,Mv,Mv,Mv,Sv,MXv
      on staff5]</p>
   <p>Exemplum</p>
   <p>Capitulum XI--De punctis in uno et eodem cantu sub quantitatibus fixis
      et mutatis concurrentibus.</p>
   <p>Ex praemissis tamen advertendum est quod in uno et eodem cantu sub
      fixis quantitatibus uni et eidem notae accidit punctus divisionis et perfectionis
      aut
      punctus divisionis et augmentationis, numquam tamen punctus perfectionis et augmentationis.
      Sed si in uno et eodem cantu mutentur quantitates, tunc uni et eidem notae non solum
      accidit
      punctus divisionis et perfectionis, aut punctus divisionis et augmentationis, sed
      etiam
      punctus perfectionis et augmentationis tantum, aut punctus perfectionis, augmentationis
      et
      divisionis simul, ut patet hic:</p>
   <p>[ClefC4,O,3LP,3LP,3LP,MXv,Lv,pt,Lv,MXv,Lv,pt,Bv,Lv,Lig3vcdsndod,C,3LP,3LP,Bv,Bv,pt,Bv,Lv,Lig3vaacddx,Bv,pt,Sv,Bv,Lv,O,2LP,Bv,pt,Sv,Lv,Sv,Bv,C,2LP,2LP,Bv,pt,Sv,Lig2vcssnod,Mv,Mv,Sv,Cd,BP,Bv,Sv,pt,Mv,Mv,Mv,Mv,Sv,Mv,Sv,C,Bv,Sv,pt,Sv,Od,Bv,Sv,pt,Sv,Bv,Lig2vcssna,Lig2vcssna,Lig2vcssnod,Lv
      on staff5]</p>
   <p>Exemplum</p>
   <p>Capitulum XII--Qui puncti notae apponantur pro ea tantum et qui pro ea
      et aliis simul.</p>
   <p>Postremo sciendum est quod punctus perfectionis aut augmentationis
      alicui notae non apponitur nisi pro ea tantum, sed punctus divisionis notae apponitur interdum pro ea tantum, interdum pro aliis tantum et interdum pro ea et
      aliis
      simul.</p>
   <p>Capitulum XIII--De puncto divisionis apposito notae pro ea tantum</p>
   <p>Apponitur ideo notae punctus divisionis pro ea tantum, quando per eum
      sola nota minor a maiori vel similis a simili seu similibus quam sine huiusmodi signo
      regulariter imperficeret vel cum qua seu cum quibus numerari deberet, dividi ostenditur,
      ut
      hic patet:</p>
   <p>[ClefC4,rob,Od,3LP,3LP,3LP,Lv,pt,MXv,Lv,MXv,Lig2vd,Bv,pt,Bv,Lv,MXv,Sv,Mv,pt,Mv,Mv,Sv,Bv,Sv,MXv
      on staff5]</p>
   <p>Exemplum</p>
   <p>De puncto divisionis apposito notae pro aliis tantum.</p>
   <p>Apponitur notae punctus divisionis pro aliis tantum, quando per eum
      sola nota minor a maiori quam sine huiusmodi puncto regulariter non ut nota minor
      unita, sed
      ut plures unitae imperficeret, dividi ostenditur, ut hic patet:</p>
   <p>[ClefC3,rob,Cd,2LP,2LP,2LP,MXv,pt,Bv,MXv,Lv,Lig2va,Lv,Lv,pt,Sv,Lv,Lig3vcssndod,MXv
      on
      staff5]</p>
   <p>Exemplum</p>
   <p>De puncto divisionis apposito notae pro ea et aliis simul</p>
   <p>Apponitur notae punctus divisionis pro ea et aliis simul, quando per
      eum non solum ipsa nota minor, cui punctus iste appositus est, seu alia seu plures
      notae
      minores cum ea a maiori vel simili seu similibus, quam sine huiusmodi signo regulariter
      simul imperfecerent, vel cum qua seu cum quibus numerari deberent, dividi ostenduntur,
      ut
      hic patet:</p>
   <p>[ClefC4,rob,Od,3LP,3LP,3LP,Lv,pt,Lig2vcssna,Lv,Lig4vaaLacddx,pt,Mv,Mv,Mv,pt,Mv,Mv,Mv,Sv,Bv,Lig2vcssnod,Sv,Lv,Sv,Mv,Mv,pt,Mv,Sv,Mv,Mv,Sv,Sv,Bv,MXv
      on staff5]</p>
   <p>Exemplum</p>
   <p>Capitulum XIV--De punctis, accidentibus et pausis.</p>
   <p>Et quamvis multa quae notis accidunt accidant et earum pausis, non
      tamen punctus perfectionis, nec punctus augmentationis alicui pausae potest accidere,
      eo
      quod nulla pausa sit quae vel imperfici vel augmentari possit. Punctus autem divisionis
      accidit pausis eo quod sint divisibiles. Unde sicut longae, brevi, semibrevi et minimae
      punctus iste accidens est, ita et earum pausis, ut hic patet:</p>
   <p>[ClefC3,rob,Od,3LP,3LP,3LP,MXv,3LP,pt,Lig2vLacddx,MXv,Bv,2LP,pt,2LP,Bv,Lv,MXv,Lv,Lv,BP,pt,Lig2va,Lv,Sv,pt,SP,Sv,Lig2vcdsnod,Lv,Sv,Mv,pt,MP,Mv,Lig2vcssna,Bv,Sv,Lig2vcssna,Mv,pt,Mv,Sv,MXv
      on staff5]</p>
   <p>Exemplum</p>
   <p>Capitulum XV--De abusu punctorum divisionis et perfectionis.</p>
   <p>Nec praetermittendum est quod nonnulli sint compositores aut
      exscriptores puncto divisionis et perfectionis sive quoad notas sive quoad pausas
      abutentes,
      verbi gratia, si aliquae notae minores seu pausae praecedant aut sequantur maiores
      quas
      regulariter imperficiunt, illis punctum apponunt quem divisionis dicunt. Et hoc nihil
      est
      absurdius, namque talis punctus ipsas notas non dividit, immo potius non dividi, quod
      supervacuum est, ostendit, ut hic patet:</p>
   <p>[ClefC4,Od,3LP,3LP,3LP,MXv,Lv,pt,MXv,3LP,Lig3vcdsndod,pt,Bv,Lv,Lig2vcdsnd,Bv,SP,pt,Bv,Sv,Bv,Lv,Mv,Mv,pt,Lig4vcdsnodadMXcddx
      on staff5]</p>
   <p>Exemplum</p>
   <p>Et si nullae minores notae seu pausae praecedant aut sequantur maiores
      quas regulariter imperficere possint istis punctum postponunt per quem de se perfectas
      et ab
      illis regulariter imperfectibiles, in sua perfectione, quod etiam supervacuum est,
      ostendere
      volunt, ut hic patet:</p>
   <p>[ClefC3,Od,3LP,3LP,3LP,MXv,pt,MXv,pt,Lig2vLacddx,Lv,pt,Lig2vcdsnod,pt,BP,Lig2vcssnod,pt,Mv,Mv,Mv,Lig3vcdsndod,MXv
      on staff5]</p>
   <p>Exemplum</p>
   <p>Quidquidem puncti vulgariter dicuntur asinei, eo quod ipsis abutentes
      tamquam asini rationis expertes ignorent quae notae minores regulariter maiores
      imperficiunt, aut quae in naturali perfectione sine puncto persistunt.</p>
   <p>Capitulum XVI--De punctis prolationis et morae generalis.</p>
   <p>Praeter autem praedictos duo puncti sunt quibus utuntur compositores,
      quorum alter prolationis, alter morae generalis esse dicitur, de quorum quolibet pauca
      scribendum mihi videtur.</p>
   <p>Capitulum XVII--De puncto prolationis.</p>
   <p>Punctus prolationis est signum in medio circuli perfecti aut
      semicirculi a parte dextra aperti positum, quo prolatio maior ostenditur, ut hic patet:</p>
   <p>[ClefC4,Od,3LP,Lv,Bv,Sv,Mv,Mv,Mv,Mv,Sv,Mv,pt,Mv,Sv,Cd,Bv,Lig2vcssna,Lig2va,Lig2vcssna,Sv,Mv,pt,Mv,Sv,MXv
      on staff5]</p>
   <p>Exemplum</p>
   <p>Capitulum XVIII--De puncto morae generalis.</p>
   <p>Punctus morae generalis est signum in medio semicirculi ab inferiori
      parte aperti positum, quo in illis notis supra quas constituitur ab omni parte cantus
      generaliter est morandum, ut hic patet:</p>
   <p>[CSM22/1:195; text: Supremum, Tenor, Contratenor] </p>
   <p>[CSM22/1:196,1]</p>
   <p>Et hic punctus vulgariter punctus organi vocatur.</p>
   <p>Capitulum XIX--De punctus repetitionis.</p>
   <p>Sunt et alii quatuor puncti semper simul positi quos repetitionis
      dicunt sicque diffiniunt: Puncti repetitionis sunt signa quibus in fine partis aut
      totius
      cantus post plures generales longarum pausas inter eos continue positas tot vicibus
      pars
      cantus aut ipse totus, quot interpositae sunt huiusmodi pausae, repeti ostenditur,
      ut hic
      patet:</p>
   <p>[CSM22/1:196,2; text: Supremum, Tenor, Contratenor]</p>
   <p>[CSM22/1:197,1] </p>
   <p>Capitulum XX--De punctis acceptionis.</p>
   <p>Utuntur aliqui etiam tribus punctis in modis figurae triangularis supra
      notam alicuius partis cantus; simul positis a quorum summitate virgula reflexa educitur.
      Quibus hiis quos paussae fastidunt acceptio designatur. Quosquidem punctos acceptionis
      dicunt. Hinc eos sic diffiniunt: Puncti acceptionis sunt signa supra notam alicuius
      cantus
      posita, per qua acceptio alicuius partis post pausas suas ostenditur, ut in exemplo
      subsequenti, etc.:</p>
   <p>[CSM22/1:197,2; text: Cantus, Tenor]</p>
   <p>Capitulum XXI--Operis conclusio.</p>
   <p>Et haec de punctis mihi scripsisse sufficit in quoquidem scripto. Si
      aliquos punxerim, parcant mihi, precor, quoniam, si me circa aliquid errasse invenerint
      et
      pungere voluerint, eis profecto levissime parcam.</p>
   <p>Finis.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Si vis mensurare monocordum, quod dicitur Enchiriadis, tunc debes illud
      partiri inprimis per VIIII et in initio pone protum gravem et in secundo loco deuterum
      gravem. Item ab ipso deutero divide illud per IIII usque ad summitatem et habebis
      finalem
      protum et superiorem protum et excellentem tetrardum. Deinde quartam partem a summitate
      partire per quinque et supra habebis in quinta parte iacentem deuterum ac gyrato circino
      habebis subtus excellentem deuterum. Iterum quartam partem partire per VIIII et habebis
      superius iacentem protum. Ab excellenti deutero usque ad summum divide per medium
      et gyrato
      circino habebis superiorem deuterum. Post haec ab ipso supero deutero usque ad summum
      divide
      per medium et gyrato circino habebis finalem deuterum. Tunc demum incipe quartam partem
      mensurare per VIII usque ad tetrardum excellentem et gyrato circino habebis tritum
      excellentem. Similiter residuos omnes quere per VIII, id est semper tres tonos et
      quartum
      semitonium.</p>
</div>
</main>

</body>
</html>

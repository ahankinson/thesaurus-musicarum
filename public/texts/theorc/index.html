<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>THEODONI DE CAPRIO</p>
   <p>Regulae contrapuncti</p>
   <p>Incipiunt Regule contrapuncti ordinate per venerabilem virum Fratrem
      Theodonum de Caprio de Ciuitate Sancte Agathes (sic) priorem Capuanum ordinis Sacri
      monasterij montis uirginis In Anno domini 1431. 9e [nonae] Indictionis, tertiodecimo mensis Julij. Set [= sed] In: primis ostendendum est que et quot sunt
      consonantie tam perfecte quam Inperfecte (sic) secundum naturam hominis.</p>
   <p>In primis videlicet</p>
   <p>Item sciendum est quot sunt species biscanti, et respondetur quod
      secundum naturam hominis sunt 9 [novem] videlicet vnisonus, 3a [tertia], qa [quinta],
      6a
      [sexta], 8a [octava], 10a [decima]. 12a [duodecima], 13a [decimatertia] et 15a
      [decimaquinta], ex quibus 5e [quinque] sunt perfecte, et 4or [quatuor] inperfecte.</p>
   <p>De consonantijs perfectis</p>
   <p>Nam perfecte sunt quia perfectam siue claram uocem reddunt.</p>
   <p>De consonantijs imperfectis</p>
   <p>In perfecte (sic) uero sunt quatuor videlicet tertia, sexta, decima, et
      decimatertia, et dicuntur imperfecte quia imperfectam siue non claram uocem reddunt.
      Hoc est
      quia non multum bene sonant scilicet aliquantulum sonant.</p>
   <p>De ordinatione contrapuncti Jn primis tantum de perfectis.</p>
   <p>In primis sequitur regula de perfectis qualiter ordinantur, et primo
      dicendum quod biscantus siue contrapunctis debet incipi et finiri per vnam speciem
      perfectam. Eciam [= etiam] non debent fierj due eamdem speciem perfectam (sic) que
      noncupentur equali nomine sine medio.</p>
   <p>De vnisono cum tertia.</p>
   <p>Item vnisonus requirit semiditonum uel ditonum hoc est terciam [=
      tertiam[ semiditonalem uel ditonalem. Et hoc de suj natura potest etiam habere post
      se
      diapent (sic) uel sextam uel aliam speciem compositam et hoc causa uariationis cantus
      uel
      causa sociorum.</p>
   <p>De diapente cum tertia et sexta</p>
   <p>Item quinta requirit post se semiditonum uel ditonun uel sextam de suj
      natura, potest tamen habere aliam speciem et hoc ex causa predicta.</p>
   <p>De diapason cum sexta et decima</p>
   <p>Item Octaua requirit post se sextam uel decimam de sui natura, potest
      tamen habere qualibet [= quamlibet] consonantiam tam perfectam quam imperfectam preter
      quam
      unisonus [= unisonum], scilicet tamen melius est ut habeat imperfectam.</p>
   <p>De duodecima cum decima uel decimatertia</p>
   <p>Item duodecima requirit naturaliter decimam uel decimatertiam Potest
      tamen habere aliam speciem compositam uel simplicem preter quam vnisonus [=
      unisonum] et terciam et hoc ex natura predicta.</p>
   <p>De decimaquinta cum decimatertia</p>
   <p>Item decimaquinta requirit post se naturaliter decimamtertiam. Potest
      tamen habere aliam speciem compositam tantum et non simplicem. Et hoc ex supra dictis.</p>
   <p>De regule (sic) supradicte sicut sunt conuertende (sic).</p>
   <p>Item talis regula data est tam post eas quam ante eas.</p>
   <p>Dictum est de consonancijs perfectis quomodo et qualiter debent jungi
      cum imperfectis. Amodo dicendum est de consonancijs imperfectis quomodo debent jungi
      cum
      perfectis. In primis videlicet:</p>
   <p>Nota quod bene possumus facere 2as 3es nel 4or [duas, tres, vel
      quatuor] imperfectas gradatim tam omnes ascendendo uel omnes descendendo. Dum tamen
      quod
      post eas sequatur perfectam [= perfecta] secundum uocem que requiritur ab eis naturaliter
      per tonum aut per semitonum.</p>
   <p>De tertia maiori et minori -- De tertia cum quinta</p>
   <p>Item due sunt tertie scilicet maior et minor. Maior autem uocatur
      tertia ditonalis, et requirit post se semper diapente, potest tamen habere aliam speciem
      et
      hoc ut [= ex] supra dictis.</p>
   <p>De tertia cum vnisono.</p>
   <p>Item tertia minor dicitur tertia semiditonalis et semper requirit post
      se naturaliter vnisonum per semitonum et non per tonum, potest habere etiam aliam
      speciem.
      Sed oportet eam sustinere et altificare per vnum semitonum sic ut fiat ditonus specialiter
      si post eam fiat ascensum [= ascensus] discantando.</p>
   <p>De sexta cum octaua</p>
   <p>Item sexta requirit post se naturaliter duplam, potest tamen habere
      decimam maiorem et hoc est quando cantus planus descendit diatessaron. Eciam potest
      habere
      quamlibet speciem post se per tonum aut per semitonum, id est per vnam uocem potest
      eciam
      habere terciam ditonalem et hoc quando ditonum sequeretur diapente rectum et non aliter.</p>
   <p>De decima cum duodecima</p>
   <p>Item decima maior requirit naturaliter duodecimam, potest tamen habere
      aliam speciem et hoc est ex supradictis.</p>
   <p>De decima cum octaua.</p>
   <p>Item decima minor requirit post se naturaliter duplam per semitonum,
      potest tamen habere aliam speciem et hoc ex supradictis, sed oportet eam sustinere
      et
      artificare [sic = altificare] per vnum semitonum sic ut fiat decimam maiorem
      (sic).</p>
   <p>De decimatertia cum decimaquinta</p>
   <p>Item decimatertia requirit post se decimamquintam per tonum aut per
      semitonum, potest tamen habere aliam speciem et hoc ex supradictis.</p>
   <p>Item quando cantus ascendit discantus debet descendere uel stare in
      eodem loco et hoc non conceditur ad sextam et decimamtertiam vocem, quia hic dicit
      Boetius:
      videlicet:</p>
   <p>Est notandum quod quelibet species licet in eodem loco remanere uel
      ascendere seu descendere per plures uoces nisi post sextam quia post eam oportet ascendi
      uel
      descendi (sic) per tonum aut per semitonum dumtaxatur [sic = dumtaxat].</p>
   <p>Et sicut dictum est de sexta intelligatur de decimatertia.</p>
   <p>De ascensu.</p>
   <p>Item discantus non debet ascendere nec descendere sine medio cum tenore
      ultra vnam uocem ad habendum consonantiam perfectam. Sed ad habendum imperfectam licet
      ascendere et descendere iuxta libidum [= libitum] uolumptatis [= voluntatis].</p>
   <p>De descensu</p>
   <p>Item bene possum descendere cum cantu de tertia ad quintam hoc est
      quando cantus descendit diatessaron, et de sexta ad duplam, et de decima ad duodecimam,
      et
      de decimatertia ad decimamquintam et cetera.</p>
   <p>Item quando cantus ascendit per vnam [vocem] discantus potest ascendere
      per plures. Et si cantus ascendit per plures discantus potest ascendere per vnam [vocem]
      da
      [= de] perfectis ad imperfectis (sic) et e conuerso.</p>
   <p>Item bene possumus ascendere et descendere cum cantu da [= de]
      perfectis ad imperfectis (sic) iuxta libidum uolumptatis [= libitum voluntatis].</p>
   <p>Item non debemus facere mi contra fa et e conuerso.</p>
   <p>De speciebus compositis et simplicibus.</p>
   <p>Sex sunt species discantus per quas omnis cantus planus seu melodiosus
      potest fieri. Prima species est vnisonus et tenet vnam lineam vel vnum spacium [=
      spatium].
      Excepta b-fa b-mi in qua sunt due diuise uoces in esdem linea uel in eodem spacio,
      non tamen
      vnisonum facientes. Semiditonus est secunda species et ab vno tono cum semitono constat.
      Ditonus est tertia species et continet duos planos tonos. Diapente est quarta species
      et
      continet tres tonos cum semitono. Quinta species est que continet vnum tonum integrum
      et
      perfectum cum diapente. Sesta [= sexta] species est diapason et continet octo uoces
      ita quod
      mi-fa bis interponatur et fit da [= de] lictera in licteram videlicet da [=
      de] C graue in C acuto (sic), da [= de] D graue in D acutum et cetera.</p>
   <p>Supradicte uero sex species dicuntur simplices eo quod infra diapason
      inclusiue sunt comprehense quia omnis consonantia simplex infra diapason amplectitur;
      et
      quicquid de exterius est reiteratio potest dici non fuit necesse in hoc opere ponere
      plures
      species quam predictas. Nam siquis diceret quod talis regula a decima in antea non
      complacet
      nobis, sumat exemplum ab vnisono usque ad octauam, quia octaua habetur quando quasi
      vnisonus, decima habetur quasi tertia, quia est composita ex octaua et tertia, duodecima
      habetur quasi quinta quia est composita ex octaua et quinta, tertiadecima reputatur
      quasi
      sesta [= sexta] quia est composita ex duobus duplis. Et quicquid superius dictum est
      de
      speciebus discantus intelligatur ipso modo per se et similiter post eas simplices
      consonantias componendo et cetera.</p>
   <p>_________________________</p>
   <p>Nota quod regula generalis est quando volumus canere per octauam semper
      de omne vt octaua est fa, in re octaua est sol, in mi octaua et la, et sic de singulis.</p>
   <p>Item per duodecimam semper naturaliter in omne vt duodecima est sol, in
      re duodecima est la, et sic de singulis.</p>
   <p>[NASM19:98; text: In vt dicitur la: fa: re: vt. In re dicitur sol: mi:
      re. In mi dicitur la: fa: mi: vt. In fa dicitur sol: fa: re. In sol dicitur la: fa:
      re. In
      vt dicitur sol: mi: vt. In re dicitur la: fa: re. In mi dicitur sol: mi: vt. In fa
      dicitur
      la: fa: re: vt. In sol dicitur sol: mi: re: In la dicitur la: fa: mi vt. X, octaua,
      sexta,
      quinta, tertia, vnisonus, duodecima, decima, decimatertia] </p>
</div>
</main>

</body>
</html>

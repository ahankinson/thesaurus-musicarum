<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Tractatus alterationum editus a Magistro Johanne Tinctoris in legibus
      licentiato Regisque Magnae Siciliae Capellano.</p>
   <p>Prologus.</p>
   <p>Sanctissimo legum interpreti suavissimoque musarum cultori, Guillelmo
      Guingnandi Protho-Capellano serenissimi ducis mediolani, Joannes Tinctoris inter legum
      ac
      artium mathematicarum studiosos minimus, honorem perpetuumque decus.</p>
   <p>Nuper, Egregie vir, meas usque ad aures rumor subvolavit quemdam
      cantorem tuo subjectum imperio, me palam asseruisse circa quamdam alterationem musicam
      errasse, eo quod, quoniam in manibus suis habuisset officium nostrum, jam olim super
      "Nos
      amis" editum, in ipso sub tempore perfecto inter duas breves, duas semibreves, quarum
      ultima
      non alteratur, hoc in modo reperisset:</p>
   <p>[ClefF3,O,SP,SP,Bv,Mv,Mv,Sv,Bv on staff4]</p>
   <p>Exemplum.</p>
   <p>In quo se admodum esse rusticum ostendit, non advertens alterationem
      aliquam non debere fieri ubi nullus est defectus numerus. Cujus, licet rusticitati
      (hoc
      etenim jura praecipiunt) sit parcendum, non tamen objectum errorem ne tacendo huic
      consentire videar, impurgatum censui reliquendum. Quamobrem hoc opusculum edidi et
      quidquid
      de notarum alterationibus sentiam in eo posui, ut, quoniam id perlegere dignatus fueris,
      me
      reprehensum inique percipias et adversus calumniatorem pro veritate certando,
      quod proprium est viri fortis, tuearis et protegas.</p>
   <p>Capitulum primum.</p>
   <p>Quid sit alteratio.</p>
   <p>Alteratio est proprii valoris alicujus notae duplicatio. Notam etenim
      alterari nihil aliud est quam cum suo proprio valoris alterius similis effici. Hinc
      circa
      notarum alterationem primo generaliter versando octo generales regulas tradere proposui.</p>
   <p>Prima generalis regula.</p>
   <p>Prima generalis regula est quod ubicumque duae notae ejusdem speciei
      ternario numero subjectae inveniuntur, sola ultima earum alteratur. Duae autem notae
      hujusmodi solae inveniri dicuntur, quando non habent aliquam similem continuam aut
      syncopatam praecedentem quae cum illis numerari possit. Namque si aliqua similis quae
      cum
      illis numerari possit continue vel per syncopam praecedat, tunc omnes tres connumerabuntur,
      et eo quod cessante causa cesset effectus, cessante numeri imperfectione cessabit
      alteratio,
      ut hic:</p>
   <p>[ClefC4,Od,MXP,MXP,MXP,MXv,Lig2vLacddx,MXv,Lv,Lig2va,Lv,Bv,Lig2vcssna,Sv,Bv,Sv,Mv,Mv,Mv,Sv,Bv,Lig2vcdsnod,Sv,pt,Mv,Sv,pt,Mv,Mv,Sv,Lv,MXv
      on staff5]</p>
   <p>Exemplum.</p>
   <p>Dupliciter autem contingere potest quod duae notae ternario numero
      subjectae similem non habeant praecedentem quae cum illis numerari possit; primo quando
      realiter nulla praecedit, secundo quando aliqua praecedit, sed impletione ad alium
      locum
      reduci ostenditur, vel ab illis puncto dividitur, ut hic:</p>
   <p>[ClefC3,Od,MXP,MXP,MXP,Lig2vcdsnod,MXv,Lv,B,Lig2vcdsnod,L,Bv,pt,Sv,pt,Lig3vcssnaa,pt,Sv,Mv,Mv,Mv,Lv,Lig3vcdsnoda,MXv
      on staff5]</p>
   <p>Exemplum.</p>
   <p>Secunda generalis regula.</p>
   <p>Secunda generalis regula est quod non refert si duae notae solae
      inventae quarum ultima venit alteranda sint continuae, aut syncopatae, quia dum in
      istis
      sicut in aliis requiritur perfectio, consequenter accidit alteratio, si ut hic:</p>
   <p>[ClefC3,Od,MXP,MXP,MXP,MXv,Lv,Lv,MXv,pt,Lv,MXv,pt,Lv,MXv,Lv,Lig2va,Lv,pt,Sv,Bv,pt,Sv,Bv,MXv
      on staff5]</p>
   <p>Exemplum.</p>
   <p>Tertia generalis regula.</p>
   <p>Tertia generalis regula est quod omnis nota quae alteratur,
      necessario ante suam majorem propinquam alteratur, ut longa ante maximam, brevis ante
      longam, semibrevis ante brevem et minimam ante semibrevem. Cujus ratio duplex est:
      prima,
      quoniam loco notae alterandae major propinqua poni non potest, eo quod similis ante
      similem
      non imperficitur; unde quod per alterationem valet tantummodo duas, necesse valeret
      tres; ad
      quod evitandum secunda primae similis est alterabilis.</p>
   <p>Secunda ratio est, quoniam duae notae minores ejusdem speciei ante
      majorem remotam aut remotiorem aut remotissimam positae ut duae breves ante maximam,
      duae
      semibreves ante longam, duae minimae ante brevem aut duae semibreves ante maximam,
      duae
      minimae ante longam, aut duae minimae ante maximam possunt eam imperficere, et sic
      absque
      alteratione numerus est imperfectione, ut hic:</p>
   <p>[ClefC4,Od,MXP,MXv,Lig2vd,MXv,pt,Bv,Lig2vLacddx,Lig2va,Lv,Bv,Lig3vcssnoda,Lv,Lv,Lig2va,Sv,Mv,Mv,Sv,Lv,pt,Lig2vcdsnod,MXv,Lv,pt,Lig3vcssndd,Bv,pt,Mv,Mv,Bv,Lig2vcssna,Sv,Lig2vcssnod,MXv,Lv,pt,Mv,Mv,Lv,Lig3vaa,pt,Mv,Mv,Lv,Lig2vLacddx,Lv,MXv
      on staff5]</p>
   <p>Exemplum.</p>
   <p>Quarta generalis regula.</p>
   <p>Quarta generalis regula est quod licet duas notas minores ante
      majorem propinquam solas inventas, alia major remota vel remotior vel remotissima
      ab illis
      duabus imperfectibilis praecedat, tamen eo quod imperfectio tanquam odiosa magis quam
      alteratio sit evitanda, non haec ab illis imperficietur; imo ultima illarum alterabitur,
      nisi puncto ab invicem vel ambae ab ipsa majore propinqua dividatur, ut hic:</p>
   <p>[ClefC3,Od,MXP,MXP,MXP,MXv,Lig2va,Bv,MXv,Lig5vcssnaaodod,MXv,Mv,Mv,Lig2vcssnod;
      ClefC5,Lv,Sv,pt,Sv,Bv,Mv,Mv,pt,Lig3vcssnaa,Lv,Lig4vacddxda,Lv on staff5]</p>
   <p>Exemplum.</p>
   <p>Quinta generalis regula.</p>
   <p>Quinta generalis regula est quod omnis nota veniens alteranda quo ad
      formam, necessario est integra. Ejus vero socia per partes potest esse divisa, ut
      hic:</p>
   <p>[ClefC4,Od,MXP,MXv,Lig2vcdsnod,Sv,Mv,Mv,Mv,Lig2vcssnod,Lv,MXv,Lig3vda,pt,Lig2vcssnd,Sv,Bv,Lv,Bv,pt,Mv,Mv,Sv,Bv,Sv,Mv,pt,SMv,SMv,Mv,Sv,pt,Mv,Sv,MXv
      on staff5]</p>
   <p>Exemplum.</p>
   <p>Sexta generalis regula.</p>
   <p>Sexta generalis regula est quod licet pausae loco notarum sociarum
      alterandarum aut partium suarum habeant vim inducendi alterationem, nulla tamen alterari
      potest, ut hic:</p>
   <p>[ClefC4,Od,MXP,MXP,MXP,Lv,MXP,MXv,Lv,BP,Bv,Lv,MXv,Bv,SP,Sv,Bv,Lv,Sv,MP,Mv,Sv,Lig2va,Lig2vLacddx,Bv;
      Lv,MXP,MXv,Lv,Bv,BP,Lv,O,MXv,Bv,Sv,pt,Bv,Lig2vcssna,Sv,Lig2vd,Od,Lig2va,Lig2vcssna,Mv,MP,Sv,Lig2va,Sv,pt,Sv,Bv,Lv
      on staff5]</p>
   <p>Exemplum.</p>
   <p>Praeterea talis ante pausas perfectas fit alteratio, qualis ante
      notas quibus sunt appropriatae. Hinc fit ut ante pausam longae in modo minori perfecto
      altereatur, brevis ante pausam brevis in tempore perfecto, semibrevis et ante pausam
      semibrevis in majori prolatione minima, ut hic patet:</p>
   <p>[ClefC4,Od,MXP,MXP,MXP,Lig3vLacddxacddx,Lig2va,MXP,MXP,Lv,Bv,Bv,Lig2vcssnod,BP,Lig2vLa,Bv,Mv,Mv,SP,Lig2vcssnod,Sv,Bv,MXv
      on staff5]</p>
   <p>Exemplum.</p>
   <p>Septima generalis regula.</p>
   <p>Septima generalis regula est quod ligatura non facit alterationem,
      unde si tres notae minores inveniantur ante majorem propinquam quarum duae ultimae
      sunt
      colligatae ac etiam ipsi majori colligatae licet aliquae major propinqua vel remota
      vel
      remotior, eas precedat quae a prima earum posset imperfici, tamen eo quod imperfectionem
      atque alterationem, quantum possumus, propter improprietatem utriusque fugere
      debemus, ultima non alteratur; immo cum duabus primis numeratur nisi puncto a duabus
      ultimis
      prima dividatur, ut hic patet:</p>
   <p>[ClefC4,O,MXP,MXP,MXP,MXv,Lv,Lig2vLacddx,MXv,MXv,Bv,Lig3vad,Lv,MXv,Sv,Lig2vcssna,Lig2va,Bv,Sv,pt,Lig2vcssnoda,Lv
      on staff5]</p>
   <p>Exemplum.</p>
   <p>Talis attamen colligationis modus, nisi fiat propter dicta supposita,
      plurimum est fugiendus; multo nempe convenientius aut nullae talium trium notarum,
      aut
      omnes, aut prima et secunda colligantur, ut hic:</p>
   <p>[ClefC4,O,MXP,MXP,MXP,MXv,Lv,Lv,Lv,MXv,MXv,Lig3vcdsnoda,Lv,Lv,MXv,Lig2vcssna,Sv,Bv,Bv,Bv,Sv,pt,Lig3vcssnoda,Lv
      on staff5]</p>
   <p>Exemplum.</p>
   <p>Octava generalis regula.</p>
   <p>Octava generalis regula est quod omnis nota ternario numero subjecta,
      est alterabilis; unde quoniam longa in modo majori perfecto, brevis in modo minori
      imperfecto, semibrevis in tempore perfecto et minima in prolatione majori, numero
      ternario
      sint subjectae in ipsis quantitatibus veniunt alterandae de quarum quidem alterationibus,
      ut
      clarius intelligatur, nunc particulariter tractare proposuimus.</p>
   <p>Capitulum II.</p>
   <p>De alteratione longae.</p>
   <p>Si duae longe solae in modo majori perfecto ante maximam inveniantur,
      ultima illarum alteratur, ut hic patet:</p>
   <p>[ClefC4,O,MXP,MXP,MXP,MXv,Lig2vLacddx,MXv,pt,L,MXv,pt,Lv,MXv,Lig3vLacddxacddx,Lig2vd,MXv
      on
      staff5]</p>
   <p>Exemplum.</p>
   <p>De alteratione brevis.</p>
   <p>Si duae breves solae in modo minori perfecto ante longam aut ejus
      pausam inveniantur, ultima illarum alteratur, ut hic:</p>
   <p>[ClefC3,C,MXP,MXP,Lig2vcdsnod,Lv,Lig2va,MXP,Lig2vLa,pt,Lig2vcdsnod,Bv,Lig2va,Lig2vLa,pt,Lig5vadaa,MXP,Lv,Lig3vaod,Lv
      on staff5]</p>
   <p>Exemplum.</p>
   <p>De alteratione semibrevis.</p>
   <p>Si duae semibreves solae in tempore perfecto ante brevem aut ejus
      pausam inveniantur, ultima illarum alteratur, ut hic:</p>
   <p>[ClefC4,Od,LP,Bv,Lig2vcssnod,Bv,Lig2vcssna,BP,Bv,pt,Sv,Bv,pt,Sv,Lig2va,Lig2vcssna,Sv,Lig2vcssnod,Bv,Lig2vcssna,Sv,Lig2vcssna,BP,Lig2va,MXv
      on staff5]</p>
   <p>Exemplum.</p>
   <p>De alteratione minimae.</p>
   <p>Si duae minimae solae in majori prolatione ante semibrevem aut ejus
      pausam inveniantur, ultima illarum alteratur, ut hic:</p>
   <p>[ClefC4,Cd,LP,Sv,Mv,Mv,Lig2vcssna,Mv,Mv,SP,Sv,Mv,pt,Mv,Mv,Mv,Mv,Mv,Sv,Mv,Mv,Mv,Mv,Mv,SP,Sv,Lig2vcssna,Sv,Mv,pt,Mv,Mv,Sv,Mv,pt,Mv,Sv,Lv
      on staff5]</p>
   <p>Exemplum.</p>
   <p>Itaque sufficienter de ipsis notarum alterationibus tam generaliter
      quam particulariter tractatum mihi perfecto visum est. Si tamen aliqua necessaria
      circa eas
      praetermiserim, aut falsa preceperim, calumniatiorem precor ut illa subjungere
      aut ista corrigere dignetur. Namque tunc reprehensione dignum me existimabo ac eum
      praeceptorem autentissimum hic et ubique praedicabo.</p>
</div>
</main>

</body>
</html>

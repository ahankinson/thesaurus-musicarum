<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>INCIPIT ARS AD DISCANTANDUM CONTRAPUNCTUM SECUNDUM MAGISTRUM PAULUM DE
      FLORENTIA</p>
   <p>Circa tractatum artificialis musice primo sciendum est quot sunt
      consonantie biscantus et quot sunt eiusdem disonantie.</p>
   <p>Quantum ad primum est sciendum quod consonantie biscantus sunt sex,
      videlicet unisonus, quinta, octava, duodecima, quintadecima et decimanona.</p>
   <p>Disonantie vero equaliter sunt sex, videlicet tercia, sexta,</p>
   <p>decima, terciadecima, decimaseptima et vigessima.</p>
   <p>Item notandum est quod capiendo vocem parem cum tenore vel octavam vel
      quintamdecimam, per ut capitur fa vel ut, fa in descendendo, ut vero in ascendendo,
      per re
      capitur sol vel re, per my capitur la vel my, per fa capitur fa, per sol capitur sol
      vel ut,
      per la capitur la vel re, sicut infra dicetur.</p>
   <p>Ulterius sciendum est quod capiendo supra ipsum tenorem quintam vel duodecimam
      vel decimamnonam, per ut capitur sol vel ut, per re capitur la vel re, per my capitur
      my,
      per fa capitur fa vel ut, per sol capitur sol vel re, per la capitur la vel my, sicut
      clare
      hic inferius et patenter ostenditur:</p>
   <p>Exemplum 1</p>
   <p>[Paulus de Florentia, Ars ad discantandum, 64; text: in manu
      quintadecima non est, quinta, octava, duodecima, pari] </p>
   <p>Ulterius notandum est quod capiendo terciam, decimam vel decimamseptimam debet
      supra ut capi my, per re debet capi fa, per my capitur sol, per fa debet capi la,
      per sol
      capitur my, per la capitur fa.</p>
   <p>Item nota quod capiendo supra tenorem sextam vel terciamdecimam vel
      vigesimam, per ut capitur la, per re capitur my, per my capitur fa [vel ut], per fa
      capitur
      sol [vel re], per sol capitur la vel my, per la capitur fa, sicut hic inferius patet:</p>
   <p>Exemplum 2</p>
   <p>[Paulus de Florentia, Ars ad discantandum, 65]</p>
   <p>Item notandum est quod descendendo de octava in quintam per unam vocem parem
      debet fieri depressio usque ad quartam et similiter e converso, ascendendo de quinta
      in
      octavam per unam parem debet fieri ascensus ad quartam, sicut hic apparet:</p>
   <p>Exemplum 3</p>
   <p>[Paulus de Florentia, Ars ad discantandum, 66,1]</p>
   <p>Item advertendum est quod eundo de octava in quintam per unam parem
      debet inclinari ad terciam, similiter eundo de quinta in octavam per unam parem debet
      etiam
      tercia sublevari, tamen oportet poni sexta id est ascendere per unam vocem et postea
      per
      unam aliam, antequam tenor sublevetur, sicut patet:</p>
   <p>Exemplum 4</p>
   <p>[Paulus de Florentia, Ars ad discantandum, 66,2]</p>
   <p>Item sciendum est quod eundo de octava in quintam per</p>
   <p>terciam sursum debet inclinari et deprimi una et e converso, ut hic
      ostenditur patenter:</p>
   <p>Exemplum 5</p>
   <p>[Paulus de Florentia, Ars ad discantandum, 67,1] </p>
   <p>Nota etiam quod eundo de octava in quintam per quartam</p>
   <p>sursum debet cantor in voce pari consistere et pariformiter per
      contrarium, ut hic patet:</p>
   <p>Exemplum 6</p>
   <p>[Paulus de Florentia, Ars ad discantandum, 67,2]</p>
   <p>Nota consimiliter quod eundo de octava in quintam per quintam sursum debet
      sublevari una et similiter per oppositum, ut hic patet:</p>
   <p>Exemplum 7</p>
   <p>[Paulus de Florentia, Ars ad discantandum, 68,1]</p>
   <p>Nota consimiliter quod eundo de octava in quintam per sextam sursum
      debet sublevari tercia et e converso, ut hic patet:</p>
   <p>Exemplum 8</p>
   <p>[Paulus de Florentia, Ars ad discantandum, 68,2]</p>
   <p>Ulterius nota quod eundo de octava in quintam per unam</p>
   <p>sursum absque alia consonantia debet primo descendere tercia et est
      tunc quinta, post modum vero priusquam tenor saliat, debet sublevari quarta et est
      octava,
      postea quidem inclinari tercia et est tunc quinta et e converso, ut hic patet:</p>
   <p>Exemplum 9</p>
   <p>[Paulus de Florentia, Ars ad discantandum, 69]</p>
   <p>Sciendum est per regulam quod iste videlicet modus predictus
      contrapunctandi tenetur similiter in volendo devenire de quintadecima in duodecimam
      et de
      duodecima in quintamdecimam.</p>
   <p>Superius dictum est de vocum consonantiis, nunc vero restat dicere de ipsis disonantiis que inter consonantias concidunt.</p>
   <p>Igitur notandum est quod inter quintam et octavam cadit sexta, inter
      duodecimam et quintamdecimam cadit terciadecima et quo modo fit sexta, eodem modo
      fit
      terciadecima et ideo de sexta dicendo etiam dicendum est de terciadecima, tamen quia
      sexta
      magis frequentatur, de ea sit dicendum.</p>
   <p>Est igitur advertendum quod omnis disonantia ut inquiunt periti huius
      scientie debet consistere in medio duarum consonantiarum, quamvis interdum propter
      licenciam
      pratice fiant multe insimul dissonantie et non debet fieri sexta si tenor non descendit
      per
      unam solam, unde si forent due note pares et postea inclinetur una, si biscantus est
      in
      octava debet fieri descensus ad terciam et est sexta, deinde sublevare unam et est
      octava et
      si biscantus est quinta debes elevare unam et postea unam aliam et est octava, ut
      hic
      patet:</p>
   <p>Exemplum 10</p>
   <p>[Paulus de Florentia, Ars ad discantandum, 71,1]</p>
   <p>Et si forent tres note quarum seconda ellevaret unam vocem et postea
      descenderet etiam per unam et biscantus esset in octava in prima, vero debes descendere
      per
      unam et est sexta, debes etiam salire aliam et est octava, ut hic patet:</p>
   <p>Exemplum 11</p>
   <p>[Paulus de Florentia, Ars ad discantandum, 71,2]</p>
   <p>Item nota quod si forent tres note quarum seconda ellevaret tertiam a
      prima et postea tercia vero illarum trium descendat per unum gradum a seconda, si
      tunc
      biscantus est octava, tunc super primam stat firmiter et est sexta, postea
      sublevare unam et est octava, ut hic patet:</p>
   <p>Exemplum 12</p>
   <p>[Paulus de Florentia, Ars ad discantandum, 72,1] </p>
   <p>Ulterius considera quod si forent tres note quarum seconda ellevaret
      quatuor et tercia deprimet unam, biscantus qui sit in octava, supra primam debes levare
      unam
      et eris in sexta, postea ellevare aliam et eris in octava, ut hic patet:</p>
   <p>Exemplum 13</p>
   <p>[Paulus de Florentia, Ars ad discantandum, 72,2]</p>
   <p>Et aliud notabile subsequitur, videlicet, quod si forent tres note et seconda
      deprimat unam et tercia unam similiter, expedit quod discantus sit supra primam quinta,
      postea debet stare firmiter supra secondam discendentem et erit sexta, postea elevare
      unam
      et erit octava, ut hic patet:</p>
   <p>Exemplum 14</p>
   <p>[Paulus de Florentia, Ars ad discantandum, 73]</p>
   <p>Postquam dictum est qualiter debet fieri quinta cum octava et octava
      cum quinta etiam dictum est de consonanciis et dissonanciis ipsius, nunc videndum
      est de
      duodecima ad octavam et de octava ad duodecimam.</p>
   <p>Igitur sciendum est quod ille modus qui tenetur in eundo de duodecima in octavam equiformiter tenetur de decimanona in quintamdecimam et veniendo
      de quinta in parem et etiam ille modus qui tenetur in eundo de octava in duodecimam,
      similiter tenetur in eundo de quintadecima in decimamnonam et de pari in quintam.</p>
   <p>Quare concluditur quod eundo de duodecima in octavam per unam parem
      debet inclinari quinta et similiter per contrarium, scilicet eundo de octava in duodecimam
      per unam parem debet sublevari quinta, ut hic patet:</p>
   <p>Exemplum 15</p>
   <p>[Paulus de Florentia, Ars ad discantandum, 74]</p>
   <p>Item nota quod eundo de duodecima in octavam per unam sursum debes
      inclinare terciam antequam tenor moveatur et eris in decima, postea debes inclinare
      unam
      supra secondam tenoris et eris in octava et [...] postea elevare terciam et
      eris in decima antequam ipse tenor moveatur et postea elevare aliam super terciam
      tenoris et
      eris in duodecima, ut hic patet:</p>
   <p>Exemplum 16</p>
   <p>[Paulus de Florentia, Ars ad discantandum, 75,1]</p>
   <p>Ulterius intende quod eundo de duodecima in octavam per terciam sursum
      debet inclinari tercia, similiter et e converso, ut hic patet:</p>
   <p>Exemplum 17</p>
   <p>[Paulus de Florentia, Ars ad discantandum, 75,2] </p>
   <p>Item sciendum est quod eundo de duodecima in octavam per quartam sursum debet
      inclinari una et e converso, ut hic patet:</p>
   <p>Exemplum 18</p>
   <p>[Paulus de Florentia, Ars ad discantandum, 76,1]</p>
   <p>Nota etiam quod eundo de duodecima in octavam per quintam sursum debet
      stare pariformiter et similiter fit per contrarium, ut hic patet:</p>
   <p>Exemplum 19</p>
   <p>[Paulus de Florentia, Ars ad discantandum, 76,2]</p>
   <p>Adhuc ulterius possumus notare quod eundo de duodecima in octavam per sextam
      sursum debet sublevari una et sic per contrarium, ut hic patet (superius):</p>
   <p>Exemplum 20</p>
   <p>[Paulus de Florentia, Ars ad discantandum, 77]</p>
   <p>Superius dictum est de consonantiis; restat modo dici de disonantiis
      que veniunt inter ipsas consonantias.</p>
   <p>Unde notandum est quod qualiter fit decima, taliter fit tercia et
      decimaseptima et ideo dico de una ut aliis patenter inteligetur.</p>
   <p>Audi ergo si forent tres note salientes singulatim scilicet una post aliam et discantus sit in duocecima, tunc debes inclinare unam et eris
      in decima et postea unam aliam et est octava et si tenor deprimeretur in eo modo quo
      biscantus salit, debes elevare unam et est decima et post modum unam aliam et est
      duodecima,
      ut hic patet:</p>
   <p>Exemplum 21</p>
   <p>[Paulus de Florentia, Ars ad discantandum, 78]</p>
   <p>Postremo notandum est quod si essent due note pares et</p>
   <p>una postea inclinetur, si discantus est in duodecima, debes inclinare
      terciam et est decima, post modum levare unam et est duodecima et si biscantus foret
      in
      octava, debes levare terciam et est decima, postea vero unam aliam et est duodecima,
      ut
      patet hic inferius:</p>
   <p>Exemplum 22</p>
   <p>[Paulus de Florentia, Ars ad discantandum, 79]</p>
   <p>In conclusione notandum est posito quod sis in qua consonantia velis,
      si tenor elevat unam, biscantus debet deprimere unam et est in illamet disonantia
      que magis
      prope constat a parte inferiori, postea debes ellevare unam et est in illamet
      consonantia.</p>
   <p>Et hec ad presens de contrapuncto perfecto dicta sufficiant.</p>
   <p>Deo gratias. Amen.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Gaudent brevitate moderni</p>
   <p>Quandocumque punctus quadratus vel nota quadrata invenitur habens
      tractum descendentem vel ascendentem ad partem dexteram, longus dicitur, ut hic:
      [L,L,L,Bcsdx,Bcsdx,Bcsdx,L,L].</p>
   <p>Longarum autem quedam plicate sunt et quedam non, et quedam plice longe
      dicuntur et quedam breves. Longa plicata ascendendo et descendendo sic plicari debet,
      ut
      hic: [Bcdsnpddx,Bcssnpsdx,Bcdsnpddx,Bcssnpsdx,Bcdsnpddx].</p>
   <p>Et debetis scire quod plica est representatio vocis in aliam sub eodem
      signo et in eadem specie.</p>
   <p>Longarum autem quedam sunt perfecte et quedam imperfecte. Perfecta est
      que de recta mensura valet tria tempora. Imperfecta est illa que similiter de recta
      mensura
      duo tempora valet, sed oportet quod habeat solam brevem precedentem aut solam brevem
      sequentem que imperficiat eam, ut postea habebitis in exemplis. Et ideo longa trium
      temporum
      nominari debet longa perfecta et longa similiter duorum temporum nominari debet longa
      imperfecta. Ratio quia cantus mensurabilis semper procedit insimul per tria tempora.
      His
      omissis, videamus de aliis.</p>
   <p>Quandocumque punctus quadratus sive nota quadrata invenitur carens omni
      tractu, brevis dicitur, ut hic: [B,B,B,B].</p>
   <p>Brevis vero ascendendo et descendendo sic plicari debet, ut hic:</p>
   <p>[Lpdsn,Lpdsn,Lpdsn,Bpssncsdx,Bpssncsdx,Lpdsn,Bpssncsdx]</p>
   <p>Semibrevis vero dicitur que ad modum losenge formatur et plicari non
      potest, ut hic: [S,S,S].</p>
   <p>Longa ante longam, ubicumque invenitur, tria tempora valet, ut hic:
      [L,L,L].</p>
   <p>Duplex longa valet sex tempora, ut hic:</p>
   <p>[MX,MX,MX]</p>
   <p>Sequitur de brevibus.</p>
   <p>Sciendum est quod omnes breves sunt equales, nisi duobus modis. Quando
      due breves inveniuntur inter duas longas, ut hic:</p>
   <p>[L,B,B,L,B,B,B,B,B,L],</p>
   <p>tunc prima longa habebit tria tempora et brevis sequens unum solum
      tempus et secunda brevis habebit duo tempora et erit altera brevis. Sive due semibreves
      et
      brevis sive tres semibreves et brevis [inveniantur], ut hic: [L,B,B,L,S,S,B,B,L,S,S,S,B,L],
      semper illa penultima brevis habebit duo tempora et vocabitur altera brevis nec propter
      illas semibreves precedentes brevem predictam, brevis predicta vim suam amittere potest,
      ad
      hoc quod altera brevis duorum temporum semper non remaneat; nisi per divisionem modi
      aliter
      distinguatur, ut hic:</p>
   <p>[L,B,pt,B,L; L,B,pt,B,L; L,B,pt,B,L; L,S,S,pt,B,L,L,Lig2cssnod,pt,B,L;
      L,S,S,S,pt,B,L]</p>
   <p>tunc prima brevis imperficiet primam longam, secunda vero secundam; et
      sciendum quod ille predicte semibreves semper pro prima recta brevi computantur et
      alia
      brevis semper altera brevis dicitur, nisi per divisionem modi aliter distinguatur,
      sicut
      dictum est.</p>
   <p>Postea sciendum est quod quandocumque sola brevis precedit solam
      [longam], imperficit eam, ut hic: [B,L,B,L,B,L].</p>
   <p>Similiter quandocumque sola brevis sequitur [solam] longam, imperficit
      eam, ut hic: [L,B,L,B],</p>
   <p>nisi per divisionem modi aliter distinguatur, ut hic:</p>
   <p>[L,pt,B,L,L,pt,B,L,L,pt,B,L,L,pt,S,S,L],</p>
   <p>tunc prima longa habet tria tempora et brevis sequens longam sequentem
      imperficiet. Et debetis scire quod imperficere est longam imperfectam duorum temporum
      facere.</p>
   <p>Postea sciendum est quod ille parvulus punctus, qui divisio modi
      vocatur, semper ubicumque post longam invenitur, ipsa perfecta trium temporum debet
      esse.
      Item sciendum est quod quandocumque plures breves inter duas longas inveniuntur, semper
      debent accipi tres insimul pro perfectione, ut hic:</p>
   <p>[L,B,B,B,pt,B,B,B,pt,B,B,B,L].</p>
   <p>Sed si due in fine remaneant, ultima habebit duo tempora et erit altera
      brevis, ut hic: [L,B,B,B,pt,B,B,L].</p>
   <p>Similiter si plures breves insimul reperiuntur, ad hoc quod in fine
      ultima longa remaneat, semper tres insimul pro perfectione computentur, et si in fine
      due
      remaneant, secunda illarum duarum habebit duo tempora et erit altera brevis, ut hic:</p>
   <p>[S,S,B,S,S,B,B,B,B,B,L].</p>
   <p>Nota quod brevibus et semibrevibus idem est iudicium.</p>
   <p>Sequitur de semibrevibus.</p>
   <p>Semibrevium quedam sunt maiores, quedam minores. Maior semibrevis est
      illa que habet duas partes unius temporis brevis. Minor semibrevis est que habet tertiam
      partem unius temporis brevis.</p>
   <p>Semibrevium quedam sunt equales, quedam inequales. Equales sunt quando
      tres inter duas longas vel breves inveniuntur, ut hic: [L,S,S,S,L,B,S,S,S,B; L,S,S,S,L].</p>
   <p>Inequales sunt quando plures semibreves inter duas longas vel breves
      inveniuntur, ut hic: [L,S,S,S,S,S,S,S,S,L; B,S,S,S,S,S,S,B].</p>
   <p>quia semper due et due pro recta brevi computantur; nisi per divisionem
      modi aliter distinguantur, ut hic: [L,S,S,pt,S,S,S,pt,S,S,S,S,S,S,pt,S,S,S]; tunc
      quandoque
      erunt equales et secundum quod divisio modi inter ipsas invenitur, secundum hoc debent
      fieri
      equales et inequales.</p>
   <p>Et sciendum est quod quando plures semibreves insimul inveniuntur, si
      in numero pari inveniuntur, due et due pro recta brevi computentur et [si] in numero
      impari
      inveniuntur, tres ultime pro recta brevi computari debent; nisi per divisionem modi
      aliter
      distinguantur, tunc quandoque sunt due insimul pro recta brevi vel tres vel quatuor
      vel
      quinque vel sex vel septem et sic de aliis usque ad novem, quia in aliquibus triplis
      inveniuntur novem semibreves pro recta brevi, et secundum quod divisio modi invenitur
      inter
      ipsas secundum hoc debent accipi pro recta brevi, ut hic:</p>
   <p>[CSM15:69; text: Aucun ont troue chant etc.] </p>
   <p>De semibrevibus que equales et inequales, maiores et minores dicuntur,
      patent exempla in ipsis triplis: Aucun ont troue etc., tunc secundum magistrum Petrum
      de
      Cruce pro recta brevi non possunt de iure poni preter septem semibreves, quamvis aliter
      sit
      apud alios. Item quandocumque due semibreves pro recta brevi inveniuntur in unisono,
      id est
      in eadem linea vel in eodem spatio, ad voluntatem cantantis possunt fieri prima vel
      secunda
      maior; sed quando in diversis tonis inveniuntur, secundum maiorem concordantiam debet
      prima
      vel secunda semibrevis maior pronuntiari. Et hic de equalitate et inequalitate et
      valore
      semibrevium et brevium vobis sufficiat.</p>
   <p>Sequitur de ligaturis ascendentibus et descendentibus.</p>
   <p>Ligatura ascendens est quando secundus punctus est altior primo, ut
      hic: [Lig2a,Lig3cssnoaart,Lig2art,Lig2oa,Lig2cssna]</p>
   <p>Ligatura descendens est quando primus punctus est altior secundo, ut
      hic: [Lig2cdsnd,Lig2d,Lig2od,Lig4cdsnddod].</p>
   <p>In omni ligatura ascendente quando primus punctus caret omni tractu,
      brevis dicitur, ut hic: [Lig2art,Lig3aa,Lig2oa]</p>
   <p>In omni ligatura descendente quando primus punctus tractum habet
      descendentem ad sinistram partem, brevis dicitur, ut hic:
      [Lig2cdsnd,Lig2cdsnod,Lig4cdsnddod,Lig3cdsndod,Lig4cdsndoda]</p>
   <p>In omni ligatura ascendente quando primus punctus invenitur habens
      tractum descendentem ad dexteram partem, longus dicitur, ut hic:
      [Lig2La,Lig3Lad,Lig4Laoda,Lig4Laoda].</p>
   <p>In omni ligatura descendente quando primus punctus caret omni tractu, longus
      dicitur, ut hic: [Lig3dod,Lig4ddod]</p>
   <p>Quandocumque ultimus punctus ligature ascendentis recte stat supra
      primam vel penultimam notam, longus dicitur, ut hic:
      [Lig2art,Lig3aart,Lig4cssnaoaart,Lig3cssnodart,Lig4cdsndodart]</p>
   <p>In omni ligatura descendente quando ultimus punctus totus quadratus
      invenitur, longus dicitur, ut hic: [Lig2d,Lig2cdsnd,Lig4dodd,Lig5odadd]</p>
   <p>In omni ligatura ascendente quando ultimus punctus stat supra secundam
      vel penultimam notam ab obliquo capite adverso circa dexteram, brevis dicitur, ut
      hic:
      [Lig3oaa,Lig2a,Lig3cssnaa,Lig3aa,Lig4cssnodaa,Lig4cssnaoaa,Lig5cssnoadaa]</p>
   <p>In omni ligatura descendente quando ultimus punctus in corpore obliquo
      invenitur, semper brevis dicitur, ut hic:
      [Lig3cssndod,Lig3cdsndod,Lig2cdsnod,Lig5cssnaoadod,Lig4cssnadod]</p>
   <p>Sequitur de opposita proprietate.</p>
   <p>Et est opposita proprietas quidam tractus ascendens qui ubicumque in
      primo puncto ligature ascendentis vel descendentis invenitur, [est] signum semibrevitatis
      figure, ad hoc quod primi duo puncti ligature propter illum tractum ascendentem semibreviari
      debent, ut hic: [Lig2cssnod,Lig2cssna,Lig4cssnddod,Lig4cssndodart,Lig3cssnoda]</p>
   <p>Omnes medie sunt breves, nisi per oppositam proprietatem
      semibrevientur, ut hic:
      [Lig5cdsndddod,Lig5cssndddod,Lig5cssnaaaoa,Lig3cdsndod,Lig4cdsndoda]</p>
   <p>Ratio quia nulla semibrevis sola inveniri potest.</p>
   <p>Ligaturarum ascendentium et descendentium quedam inveniuntur habentes
      plicas longas in ultimis punctis ligaturarum ascendentium et descendentium,
      quedam vero breves. Plica longa ascendendo et descendendo sic figurari debet, ut hic:</p>
   <p>[Lig2cdsndpsdx,Lig2cdsndpddx,Lig4cssndddpddx,Lig5cdsndodadpsdx,Lig3cssnodapsdx]</p>
   <p>Nota solummodo ultimos punctos ligaturarum tam ascendentes quam
      descendentes potuisse plicari.</p>
   <p>Postea sciendum est quandocumque plica tantum ascendens quantum
      descendens invenitur in ultimo puncto toto quadrato ligature tam ascendentis quam
      descendentis, quod longus dicitur, sicut patet prius in exemplo; et sic plica invenitur
      in
      ultimo puncto figurato in corpore obliquo tam ligature ascendentis quam descendentis,
      quod
      semper brevis dicitur, ut hic:</p>
   <p>[Lig2cdsnodpddx,Lig4cssnoddd,Lig4cdsnoddd,Lig2cssnoapddx,Lig2cdsnod,Lig2cdsnodpddx,Lig3cdsnodd,Lig3cssnoaapddx,Lig2cdsnodpsdx,Lig2cdsnodpsdx,Lig2cssnodpsdx]</p>
   <p>Omnibus his omissis videndum de pausationibus.</p>
   <p>Pausationum sex sunt species: prima vocatur minor, secunda maior,
      tertia brevis recta, quarta imperfecta, quinta perfecta, sexta finis punctorum que
      inmensurabilis dicitur. Minor pausatio minorem semibrevem valet et tertiam partem
      unius
      spatii continet. Maior pausatio valorem semibrevis maioris valet et duas partes unius
      spatii
      continet. Brevis recta pausatio rectam brevem valet et unum spatium continet. Imperfecta
      pausatio longam imperfectam duorum temporum valet et duo spatia continet. Perfecta
      pausatio
      longam perfectam trium temporum valet et tria spatia continet. Inmensurabilis pausatio
      est
      finis punctorum. Sed quando [inveniuntur] tres cantus insimul concordantes, facientes
      insimul suas pausas, tunc debent in tenore et in moteto et in triplo fieri duo tractus
      ad
      significandum quod penultime note inmensurabiles fieri debent, sicut patet in hoc
      moteto O
      stupor o mirum in modum:</p>
   <p>[CSM15:71; text: Quomodo fiet o virgo virginum, O stupor o mirum in
      modum]</p>
   <p>Et sciendum est quod [pause] ad modum notularum fieri debent, [ad hoc] quod
      eandem vim habeat pausa quam notula: [MP,MP,BP,2LP,3LP,MXP,MXP,3LP,2LP,BP,MP,MP on
      staff5]</p>
   <p>Sequitur de modis.</p>
   <p>Modi secundum magistrum Franconem sunt quinque, licet sint plures apud
      alios.</p>
   <p>Primus modus constat ex omnibus longis et ex una longa et alia brevi,
      ut hic:</p>
   <p>[CSM15:72,1; text: In Bethleem Herodes iratus]</p>
   <p>[CSM15:72,2; text: Christe tibi conqueror]</p>
   <p>Secundus modus ex una brevi et alia longa, ut hic:</p>
   <p>[CSM15:72,3; text: Amor qui cor vulnerat humanum]</p>
   <p>Tertius modus constat ex una longa et duabus brevibus, ut hic:</p>
   <p>[CSM15:72,4; text: Eximium decus virginum reorumque consolatio]</p>
   <p>Quartus modus constat ex duabus brevibus [et una longa], sed parum est
      in usu, ut hic:</p>
   <p>[CSM15:72,5; text: Reis ite sed dampnosum his venite gloriosum]</p>
   <p>Quintus modus constat ex omnibus brevibus et semibrevibus, ut hic:</p>
   <p>[CSM15:72,6; text: O Maria virgo davitica]</p>
</div>
</main>

</body>
</html>

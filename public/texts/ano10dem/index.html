<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>ANONYMI X</p>
   <p>De minimis notulis</p>
   <p>Item notandum quod notularum species quantum plures in hac arte
      reperiuntur que etiam diversas sibi sortiuntur denominationes. Quedam enim dicuntur
      longe,
      quedam breves, quedam vero duplices longe; quedam codependent, quedam non. Et de notitia
      et
      differentia illarum satis patuit in precedentibus; sed de minimis notulis artis mensurate
      quibus utuntur multi moderni subtilesque musici pauca sunt hic advertenda.</p>
   <p>Primo quod quedam notule vocantur minime, ut hic: [M,M,M]; et he in
      cognationibus et significationibus suis alterantur et diversificantur secundum tempus
      perfectum et imperfectum, similiter et secundum prolationem majorem vel minorem, ut
      antea
      dictum est.</p>
   <p>Secundo notandum quod quedam notule nuncupantur semiminime; et he
      sunt similes minimis in forma, nisi quod habent caudam a supra reverberatam ad modum
      venti,
      ut hic: [SM,SM,SM,SM on staff3]; et plerumque ponuntur in prolatione majori; et tunc
      quatuor
      earumdem notularum valebunt unicam semibrevem.</p>
   <p>Tertio notandum quod adhuc alie inveniuntur semiminime similes jam
      dictis in forma, hoc addito quod caudate sunt tam a superiori parte quam inferiori;
      et he a
      quibusdam nuncupantur minime semiminimarum, scilicet antedictarum, ut sunt
      he: [SMcd,SMcd,SMcd,SMcd,SMcd,SMcd on staff4]; et iste etiam sepius ponuntur in majori
      prolatione, et harum sex pro una semibrevi reputantur; due vero unam valent minimam;
      quatuor
      duas; sex tres, que faciunt semibrevem in hac prolatione.</p>
   <p>Et notandum quod sepe talium notularum due reperiuntur sole; tunc
      oportet quod vel minima una precedat vel post cedat vel due, vel quod una minimarum
      precedat
      et altera post cedat, ut sic: [M,SM,SM on staff2], vel sic: [SM,SM,M on staff2]; vel
      sic:
      [M,M,SM,SM on staff2], vel sic: [M,SM,SM,S on staff2]; vel oportet si tantum una minima
      precedit vel sequitur, quod iterato alie semiminime due replicentur, ut sic:
      [M,SMcd,SMcd,F,F on staff4]. Et his simul computatis surgit valor unius semibrevis,
      ut patet
      considerari.</p>
   <p>Item notularum minimarum que coregulantur sursum et deorsum absque
      reflexione, ut sic: [F,F on staff4], et harum quatuor ponuntur pro vacuis tribus
      semibrevibus manifestantur et pro duabus semibrevibus talibus: [S,S], in majori
      prolatione.</p>
   <p>Item est notandum quod quinque he minime sursum deorsumque caudate
      super, in secunda nota alterantur, ut scilicet prima cantetur pro minima, secunda
      pro
      semibrevi, tertia iterum pro minima et quarta iterum pro semibrevi, ut sic: [F,F,F,F
      on
      staff4,M,S,M,S ], et vocatur alteratio.</p>
   <p>Quarto notandum quod aliud representant notule coloris nigri, et
      aliud coloris rubei; easdem tamen habentes figuras et quantitates et fracturas, ut
      sunt
      he:</p>
   <p>[Mv,B,Bv,Lig2cssna,Lig2vcssna,Lig2cssnod,Lig2vcssnod,S,Sv,L,Lv on
      staff3]</p>
   <p>Item aliud representant note implete, aliud vero cavate earumdem
      figurarum, quantitatum et fracturarum, ut sint tales:</p>
   <p>[S,Sv,Lig2cssna,Lig2vcssna,M,Mv,Lig3cdsndd,Lig3vcdsndd,Lig2cssnoa,Lig2vcssnoa on
      staff3]</p>
   <p>Aliquando vero idem representant, sed sunt signa alterationis
      temporum vel prolationis. Idcirco notandum est quod minime rubee pene semper in suis
      manent
      cognationibus, sed alterant prolationem, ut patet in his discantibus duobus super
      "Molendinum de Paris"; et in uno versu: "Et in terra, Zeltenpferd", scilicet "Qui
      tollis"
      ubi precedentes versus cantabantur de prolatione majori, et ille cantandus est de
      minori
      temporis imperfecti. Secus autem est de semibrevibus rubeis que tunc non simpliciter
      cantantur una pro semibrevi, sed debent regi secundum modum semibrevium cavatarum
      quarum
      tres taxant duas. Similiter aliud est de brevibus rubricatis que tantum valebunt unam
      semibrevem nigram.</p>
   <p>Item et quelibet longa rubea tantum valebit unam brevem nigram.</p>
   <p>Si vero aliquando tres rubee semibreves representantur in majori
      prolatione inter nigras quascunque, he tres solum numerantur pro duabus semibrevibus
      nigris,
      ut hic:</p>
   <p>[Lig3cssnad,Sv,Sv,Sv,Lig3cssndacddx on staff3]</p>
   <p>Sexto notandum quod semibrevis vacua vel cavata non est idem quam
      impleta, tres enim vacue tantum duas valent plenas et perfectas, ut sic:</p>
   <p>[Mv,Mv,Mv,Mv,Mv,Sv,Mv,Mv,Sv on staff3]</p>
   <p>Item minime vacue solum due pro una semibrevi vacua estimantur; et
      sic sex minime vacue taxant tres breves vacuas, ut sic: [Sv,Sv,Sv,B on staff2]</p>
   <p>Sed est notandum hic diligentius quod hujus modi notule cavate a pluribus
      modernis musicis ponuntur non quod alterentur in earum representationibus, sed quia
      alterent
      tempus et prolationem, ut patet "Amen" illius "Et in terra" Zeltenpferd, quod notatum
      est
      omnino notis cavatis et vacuis; idem tamen valentes quasi nigre plene, sed ibi est
      tempus
      perfectum et prolatio minor, ubi tamen in precedenti cantu erat tempus imperfectum
      et
      prolatio major. Et hec fuerit ad placitum notatorum vel scribentium, nec omne preterea
      diu
      imaginari quomodo cantande sint tales notule.</p>
   <p>Septimo notandum quod sepe aliqui cantus notantur aliquibus notulis
      ubi tamen notule sic semper cantande non sunt ut prima fronte apparent, ut sic scilicet
      cantatur brevis pro brevi, semibrevis pro semibrevi, minima pro minima; sed patet
      ut talis
      cantus subtilius consideretur dimidiando singulas notulas nulla excepta, sic videlicet
      ut
      ubi ponatur longa, ibi cantetur brevis; ubi vero ponitur brevis, cantanda est semibrevis;
      ubi autem semibrevis, notetur minima, et ubi minima, ibi oportet cantari semiminima.
      Hoc
      idem intelligendum de colligatis primis, mediis et ultimis. Et talis modus cantandi
      a
      musicis vocatur diminutio eo quod unaqueque notularum pro medietate diminuitur a suo
      debito
      valore, ut patet in isto rondello: "Virginis meritum".</p>
   <p>Et est notandum si in cantu tali diminutio reperiatur sursum et
      deorsum virgulata, talis cantari debet pro minima semiminimarum de quibus supra dictum
      est,
      ut si fuerit talis: [F on staff4], cantetur pro tali: [SMcd on staff4], per
      diminutionem.</p>
   <p>Item si ibidem ponatur aliqua vacua habens figuram brevis, ut sic:
      [Bv], cantetur pro minima majoris prolationis. Si vero ibi ponuntur condependenter
      plures
      vacue habentes figuras brevium, ut sic:</p>
   <p>[Lig2vcddxod,Bv on staff3]</p>
   <p>quelibet illarum taxatur pro una semibrevi cavata, ita quod ille tres
      faciunt unum tempus imperfectum in prolatione majori ut illa brevis: [B], quoadmodum
      dictum
      est supra de vacuis semibrevibus.</p>
   <p>Item si ibi ponantur successive plures breves vacue, quelibet
      dimidiabitur ut tres tales: [Bv,Bv,Bv], pro tribus talibus sumuntur: [Sv,Sv,Sv], et
      sex
      illarum pro sex istarum.</p>
   <p>Item si ponuntur ibi semibreves vacue ligate vel non ligate, quelibet
      illarum cantanda est per diminutionem pro minima vacua in suo vero valore ut si poneretur
      sic:</p>
   <p>[Lig2vcssna,Lig2vcssnod,Lig2vcssnoa on staff3]</p>
   <p>quelibet cantatur pro tali minima: [Mv,Mv,Mv on staff3].</p>
   <p>Item sciendum quod plures reperiuntur longe coronas in capitibus suis
      deferentes, ut sic: [CSIII:415] , que cardinales a musicis nuncupantur. Denotatur autem per easdem notulas in eis
      fieri pausam modicam concentus et protractionem spiraminis absque plena notularum
      prolatione.</p>
</div>
</main>

</body>
</html>

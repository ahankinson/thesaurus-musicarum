<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>(Magister Johannes Torkesey.)</p>
   <p>Br. Mus. Lansdowne Ms. 763, No. 12 (fol. 94.)</p>
   <p>Septem sunt species discantus secundum modernos, videlicet unisonus,
      tercia, quinta, sexta, octava, decima et duodecima. Quarum istarum septem tres sunt
      inperfecte et quattuor perfecte. Imperfecte sunt hec: tercia, sexta et decima. Perfecte
      sunt
      hec: Unisonus, quinta, octava et duodecima.</p>
   <p>Sciendum est eciam quod nullus debet facere duas concordancias
      perfectas unam post aliam sine aliquo medio. Item nullus debet ascendere vel descendere
      cum
      cantu nisi per tercias, sextas vel decimas. Hoc tamen addito quod post terciam insequatur
      quinta, post sextam octava, post decimam duodecima. De quibuscum(que) terciis, sextis,
      decimis possunt fieri due ascendendo vel descendendo, observata regula predicta. Item
      quando
      cantus incipit base et alte ascendit, discantor debet incipere discantum suum per
      alciorem
      concordanciam, ut ad hoc possit venire cum alciori nota cantus in unisono cum
      illo qui tenebit et e converso. Si cantus incipiat alte et base descendit, discantor
      debet
      incipere cum illo qui tenebit in unisono vel in quinta ad hoc quod possit devenire
      in
      alciori concordancia super tenorem cum illo qui tenebit in duodecima. Item sciendum
      est quod
      omnis discantus debet incipi quattuor modis, scilicet per unisonum, quintam, per octavam
      vel
      per duodecimam et finiri.</p>
</div>
</main>

</body>
</html>

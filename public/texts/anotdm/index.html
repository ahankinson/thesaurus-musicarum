<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Differentia est inter motetos, ballados, vireletos et rondellos et fugas.</p>
   <p>Item de primo: omnes sunt moteti, quorum tenores sunt nullius
      prolationis, quia tenores motetorum sunt de modo vel de tempore, sicut Ida capillorum
      vel
      Impudenter, et ultra, quorum tenores a se omnes sunt moteti et caetera. Et illi debent
      cantari in ecclesiis, et est cantus ecclesiasticus.</p>
   <p>Item: balladi vocantur illi, qui habent overtum et clausulum in primo
      versu. Et postea habent adhuc duas partes cum pausis generalibus, et etiam apparet
      in verbis
      sicut de tonte flores, de che que fol pense et virginis mire pulchritudinis. Et omnes
      alii
      sunt balladi, qui sunt sic positi.</p>
   <p>Item de vireletis: omnes sunt vireleti, qui non habent in primo versu
      clausulum nec overtum, sed in secundo versu habent clausulum et overtum, et apparet
      in
      verbis sicut je languis et mais quil vous vierge et in omnibus aliis sic compositis.</p>
   <p>Item de rondellis: rondelli non habent clausulum nec overtum in primo
      nec in secundo versu, sicut de vous vestes et sicut se fortune et caetera.</p>
   <p>Item de fugis: illae non habent tenorem et cantantur fugando; non
      habent clausulum nec overtum; cantentur simili modo, sicut honi cantaret rondellum.
      Sed
      oportet scire, quod primus incipit et secundus exspectat per unum tempus vel per plura,
      sicut ordinatum est; et sic habetis fugas et caetera.</p>
   <p>Etiam de petit peu est balladus, propter quod habet clausulum et
      overtum in primo versu, et non habent nisi unum versum ultimum; sed hoc raro fit in
      balladis: tamen sunt balladi ita bene sicut alii, et caetera.</p>
</div>
</main>

</body>
</html>

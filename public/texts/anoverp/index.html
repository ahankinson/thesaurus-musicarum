<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Versus de musica anonymi Pragensis (VERS. Iam post)</p>
   <p>Iam post has normas mensurati volo cantus <br>Tradere doctrinas, per
      quas cantare valebis Immensuratum mensuratum quoque cantum. <br>Isti funguntur
      specialibus ambo figuris, Cantus mensure fungitur sed pluribus illo. <br>Immensuratus
      cantus planus vocitatur, Eo quod nulla fruitur penitus ratione <br>Nec a cantore
      mensurari bene possit.</p>
   <p>Tempore mensuro cantum quemcumque videbo, Quem concipere quis
      fueris forte figuris. <br>Ecce figura brevis [B], erit altera longa figura [L]; Ambe
      quadrantur, sed filo longa notata <br>A dextris velut hic [L,Bcsdx], filatur curta
      sinistris, Ut patet hic [Bcdsn,Bcssn], vel fit brevis hec omni sine filo, <br>Ut patet
      hic [B]. Tempus duplex tantum reperitur. Est imperfectum, perfectum sit quoque tempus.
      <br>Tempore perfecto curtas tres longa valebit [L,B,B,B]. Ast imperfecto retinet
      tantummodo binas [L,B,B]. <br>Si duplicas, signum duplex apponitur ei, Et recipit
      nomen, quod duplex longa vocatur [2L]. <br>Omnis quadrata (brevis est prius illa vocata)
      Tempore quocumque semper tempus valet unum. <br>Tempore perfecto valet hec sed semibreves tres [B,S,S,S], Et valet ipsa
      duas, imperfectum fuerit si [B,S,S]. <br>Istam semibrevem [S] omnis vocitat geometer
      Elimachim; sursum si tu filabis eandem, <br>Dicetur minima [M]; perfectam semibrevem
      sed Tres minime faciunt [M,M,M,S], imperfectam nisi bine [M,M,S]. <br>Si minimam
      cernes, fueritque superius uncus, Fit semiminima, velut hic patet [A], et nisi bine
      <br>Persolvunt minimam [A,A,M]; Lambardi semibrevem sed Sepius inferius filant [Scd],
      valet illaque tempus. <br>Ordo figurarum est simplicium manifestus.</p>
   <p>Multotiens cantor, si tempus non bene pensat, Decipitur, quia
      sicut hic duplex sibi tempus [S,S,S,S,S,] <br>Constat, sic fiet duplex prolatio harum.
      Est maior prima, minor altera sed vocitata. <br>Tempus perfectum maioris semibreves
      tres [S,S,S] Persolvit, sed semibrevis quevis minimas tres [M,M,M]. <br>Perfectum
      tempus fuerit si forte minoris, Non plus persolvet nisi tantum semibreves tres [S,S,S],
      <br>Semibrevis quevis solvit minimas nisi binas [M,M]. Temporis imperfecti, sed
      prolacio maior, <br>Semibreves binas valet [S,S,] et quevis minimas tres [M,M,M].
      Dumtaxat minor imperfecti temporis solvit <br>Semibreves binas [S,S], quevis duas
      minimas vult [M,M].</p>
   <p>Virtus euphonica vagans imperficiatur. Ornat enim modulos concordes
      temporis omnis <br>Mensure; cantum tu sic imperfice quemque. Per quartam partem manet
      imperfecta figura; <br>Hanc imperficere poterit post quisque vel ante Per minimam
      primam vel postremam. Brevis omnis <br>En imperficitur velut hic stat [B,M,M,B],
      semibrevisque Per semiminimam, hoc exemplum tibi sume [S,A,A,S]. <br>In gemino numero
      plures quo utuntur illo, Non imperficiunt, ut ego fit id absque ratione. <br>Dicunt
      cuncta brevis imperficit tibi longam [L,B,pt,B,L], Semibrevisque brevem [B,S],
      semibrevis ex minima [S,M], sed <br>Per semiminimam imperficiunt minimamque [M,A].
      Astruit hoc nullus, recte si quis speculetur.</p>
   <p>In cantu mensurato duplex modus esse videtur. <br>Scitur perfectus
      modus unus, fit modus alter Ast imperfectus. Primus tria tempora poscit,
      <br>Imperfecta sive perfecta capit modus alter; Imperfecta duo perfectave tempora
      tantum.</p>
   <p>Sed quia dulce melos sine limatibus nequit esse, <br>Illa carent
      signis specialibus; ergo carentes Ne simus, duo b semper supplere videntur <br>Limma;
      quod [sqb] quadram signat vel quod b rotundum, Concipias mente, quibus utere, cum petis
      illa. <br>Ut breviter liqueat, exemplum suscipe solum. Multotiens petit semitonia
      vox rutilare, <br>Tantum scandenti tu signabis b rotundum. Sed descendenti [sqb]
      quadrum signare memento. <br>Hoc quocumque tono cantus si limata poscit, Exemplo
      posito signabis, non alieno.</p>
   <p>Signorum ponam coniuncturas tibi quasdam, <br>Sed sunt discordes
      Lambardi Francigeneque, Sic alie terre non consentire videntur. <br>Eliciam nucleum
      pro posse meo meliorem. Dupliciter vocum cunctarum signa ligantur, <br>Aut ascendendo
      vel descendendo ligantur. Taliter ascendunt [Lig3aa], descendunt taliter signa
      [Lig3dd]. <br>Si fuerint prima filo scandente, valebunt Unum tempus utreque, velut hic
      patet manifeste [Lig2cssnd,Lig2cssna,Lig2cssnoa,Lig2cssnod]. <br>Filo si caret, quevis
      tempus vocitatur [Lig2a,Lig2oa]. Si quadrata caret filo, mox altera iuncta <br>Illi
      directe fit, et hec perpendicularis; Tempus prima valet, duo sed perpendicularis
      [Lig2art]. <br>Et descendentes fuerint si forte ligate, Quadrate bine iuncte filisque
      carentes <br>Tempore perfecto, quevis tria tempora solvit [Lig2d,Lig2od]. At
      imperfecto duo tempora queque habebit. <br>Hic valor in istis scitur tantummodo signis,
      Plures si fuerint, numquam valor iste manebit. <br>Quadrate bine tantum filo redimite
      Ac ascendente persolvunt tempus utreque. <br>Si tempus fuerit imperfectum, valet autem
      Semibrevem prima, valet altera non nisi binas <br>Tempore perfecto, quod in exemplo
      patet isto [Lig2cssnd,Lig2cssnod,Lig2cssna,Lig2cssnoa]. Semibreves plures non iunguntur
      nisi bine [S,S,S,S,S,S]. <br>Addita si tercia, perfectam tempus habebis
      [S,S,S,S,S,S,S,S,S,S,S,S]. Si plures iuncte fuerint, tempus valet unum <br>Quelibet,
      et filum descendens parte sinistra Si tenet; excepta postrema: duo valebit, <br>Hoc si
      descendit [Lig3cdsndd]; sed si fors scanderit illa, Solum vult tempus, velut exemplum
      probat istud [Lig4cdsndda]. <br>Si descendendo sine tractu plura ligantur, Quorum
      postremum scandit, duo tempora primum <br>Solvit, sed quodvis aliorum non nisi tempus. Hoc probat exemplum, bene si perspexeris illud [Lig4dda]. <br>Si fuerit
      tractus scandens ex parte sinistra, Unum vult tempus dumtaxat tota figura
      [Lig2cssnoa,Lig2cssnod]. <br>Sed si descendens fuerit, quevis valet unum
      [Lig2cdsnod,Lig2cdsnoa]. Si caret hec filo, tria tempora prima valebit <br>Tempore
      perfecto, tempus tenet infima solum; In non perfecto duo tempora prima valebit,
      <br>Infima dumtaxat solum tempus retinebit. Huius in exemplum postscriptam tene
      figuram [Lig2od].</p>
   <p>In cantu plano non accipitur valor iste, <br>Quamvis iuncture
      cernantur ut hic sine filo [Lig5aaaod]. Non tamen ista magis valet illa, sed decor
      illis, <br>Si sic filantur plures aut forte ligantur [Lig5cssnaaaod].</p>
   <p>Cogit debilitas cantum non continuare Nature, quare cantor
      pausare iubetur <br>Tantum mensura, quantum canit ille sonorus. Pause cognicio per
      fila datur, quia filum <br>Omnia si spacia transcendit ac lineas, tunc Hoc filum
      pausam mox significat generalem. <br>Bis binas tegens lineas tria tempora signat. Et
      tres dumtaxat tegens duo tempora poscit. <br>At binas tegens solum tempus representat.
      A linea bine spacium tangentesque deorsum, <br>Signant semibreves perfecti temporis
      pausas. A linea tantum spacium tangensque deorsum <br>Signat semibrevis imperfecti
      tibi pausam. Oppositum prime pause minimarum tibi fiunt <br>Maioris prolacionis, quia
      secunda minoris Aut suspiramen tibi idem representabit. <br>Si videas filum protensum
      sine lineis sic: |, Pausa semibrevis fit, perfecte quoque figure. <br>Ut patent
      exempla tibi per sequentia fila, Cerne bono studio, quia pausa valet quasi cantus.</p>
   <p>[Anonymous, Versus, 290; text: tria tempora modi perfecti, modi
      imperfecti, due semibreves perfecti temporis, semibrevis imperfecti temporis, due
      minime
      maioris prolacionis, minima minoris prolacionis, semibrevis prefecta trium minimarum,
      pausa
      generalis, secundo tempora, unum tempus] </p>
   <p>Est quoddam signum, per quod perfectio scitur, <br>[O] si perfectum
      videris, tunc creditor esse Cantos perfectus; si semicirculus extat [Cd], <br>Temporis
      imperfecti cantus creditur esse.</p>
   <p>Ad laudem Dei Margaretheque Marie, Que tibi composui magnoque
      labore peregi, <br>Accipe dignanter, Servati, simul gratulanter. Vernanti studio propinans pande Pragensi, <br>Pande tuis sociis, quia non
      nimis est puerilis Hic flos pervisi campi, pro quo rogitasti. <br>Emulus ex studio ne
      surgat corde honestus, Ascribens sibi meque negans dicam facientem <br>Nomen
      fingentis: nosces primis elementis. Post numerum mille c ter sexagintaque nono,
      <br>Fortis in adventu Domini, quando Gabrielis Verbum cantatur, est inceptus liber
      iste. <br>Cum fuit affata predulcis virgo Maria Precedente die completus erat; tibi
      Christe <br>Grates reddo, quia sum adiutus matre Maria.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Anonymus Brigensis (ANON. Kellner)</p>
   <p>Kremsm√ºnster, Stiftsbibliothek, Cod. 312, f. 210v-212v (s. XV/1)</p>
   <p>I. Pro facili informacione eorum, qui ad culmen artis musice sciencie
      pervenire affectant, ad nutum cuiusdam Francisci Bertholdi filii civitatis Brigensis
      quedam
      subtilia cum communibus et rara, talium verborum informari conscribam tantum, quantum
      in
      cultu meo patet, eciam non post tergando informaciones meorum doctorum, quas audivi
      et
      percepi, veridica et rationalia conscribam. Accedant ergo ad execucionem musice sciencie,
      qui in ydiotarum numero manere non affectant, et artis presentis hauriant pocula.
      Cum autem
      dicat philosophus: innata est nobis via a communioribus ire ad singularia, et ego
      ipsius
      doctrinam diligenter persequens, primo de subiecto ipsius sciencie, deinde de speciebus
      figurarum, postea de aliis accidentibus super singula ponendo generalia conscribam.</p>
   <p>Queritur ergo primo, quid sit subiectum illius sciencie. Et
      respondetur secundum diffinicionem, quam communiter ponunt omnes moderni artiste:
      subiectum
      alicuius sciencie est terminus communissimus in aliqua sciencia consideratus et cetera;
      sed
      quia nihil in hac sciencia est communius huic complexo quam numerus sonorum, iam nihil
      applicatur conveniencius pro subiecto illius sciencie, quam illud complexum numerus
      sonorum.</p>
   <p>Musica sic diffinitur: Est sciencia docens formare melodias secundum
      debitam exigenciam toni vel euphonie. Et est duplex, scilicet simplex et mensuralis.
      Simplex
      musica est cantus simpliciter secundum debitum sonum, tonum et bonum sonum formatus.
      Sed
      mensuralis est cantus ex pluribus partibus aggregatus et secundum modum, tempus et
      prolacionem equaliter proporcionatus. Fit autem ille cantos ex figuris subsequentibus
      sibi
      appropriatis.</p>
   <p>II. Figurarum alia brevis ut hic: [B], alia longa simplex [L], alia
      duplex longa [2L], alia maxima [MX], alia cardinalis</p>
   <p>[Anonymous Brigensis, Tractatus, 293] ;</p>
   <p>alia brevis plicata [Bv,Bv], alia semibrevis [S,S,S,], alia minima ut
      hic: [M,M,M], alia semiminima [A,A,A], alia semibrevis altera [Scd,Scd,Scd],
      alia fusiel ut hic: [F,F,F], alia semifusiel [Mcdvxdx,Mcdvxdx,Mcdvxdx], alia semifusiel
      semi
      [Scsvxdxcdvxsn,Scsvxdxcdvxsn,Scsvxdxcdvxsn]. Brevis dicitur ex singularitate temporum,
      brevis eo, quod unum tempus designat. Longa dicitur ex pluralitate temporum, longa
      eo, quod
      plura tempora designat. Longa duplex dicitur ideo, quia duplicem quantitatem longe
      habet et
      duarum longarum valorem retinet. Maxima dicitur ideo, quia non est maior ea et valet
      duas
      longas duplices.</p>
   <p>Cardinalis est ut finalis. Brevis plicata dicitur propter plures
      tractos descendentes vel ascendentes, quasi plicas habens et ponitur tantum in modo
      perfecto
      et valet modum imperfectum. Semibrevis dicitur a semis, quod est dimidium, et brevis.
      Minima
      dicitur ideo minima, quia minimam materiam concernit, scilicet prolacionem. Semiminima
      dicitur a semis, quod est dimidium, et minima. Semibrevis altera dicitur quasi semibrevis
      alterata, idest duplicata. Fusiel grece vel hebrayce idem est quod fusa latine et
      dicitur
      ideo fusiel, quia habet disposicionem fuse. Semifusiel dicitur a semis, quod est dimidium
      et
      fusiel, quasi dimidium fusiel. Semifusiel semi dicitur quasi dimidium fusiel et dicitur
      bis
      semi ea de causa, quia primum semi designat unum uncum, sed bis semi designat duos
      uncos.
      Quare autem semifusiel et semifusiel semi habent uncos, ratio est, quia equipollent
      semiminimis, sed diversificant prolacionem, ut patet in cantibus mixtis. Et est notandum,
      quod ad simplicem modum, tempus et prolacionem ad minimum requiruntur quatuor note,
      ut ad
      modum longa et brevis, ad tempus brevis et semibrevis, ad prolacionem semibrevis.
      Sed ad
      maximum longa duplex et maxima adduntur, ad modum et ad tempus nihil additur, sed
      ad
      prolacionem additur semiminima, et residue note sunt invente propter mixturas, ut
      brevis
      plicata, semibrevis alterata, cardinalis, fusiel et semifusiel et semifusiel semi.</p>
   <p>Nota brevis plicata in modo perfecto ponitur pro modo imperfecto et
      semibrevis altera in tempore perfecto ponitur pro tempore imperfecto, sed cardinalis
      potest
      poni in quacumque materia, ubi sibi placuerit. Fusiel autem in maiori prolacione due
      valent
      semibrevem. Item sicud se habet minima in minori prolacione, sic se habet fusiel in
      maiori
      prolacione. Sed fusiel in se est maioris prolacionis, eo quod semiminime ordinantur
      per
      numerum ternarium. Nota quidcumque valet longa in uno modo, in eodem modo longa duplex
      valet
      duas longas simplices et maxima valet duas longas duplices.</p>
   <p>III. Ligatura est aggregacio figurarum ad invicem colligatarum. Et nota quod
      triplices sunt note, que requiruntur ad ligaturas, scilicet longa, brevis et semibrevis.
      Et
      notandum quod loco longe, si placet, potest poni duplex longa vel maxima. De hiis
      autem
      ligaturis triplices dantur regule: primo principii, secundo medii, tertio finis. Regule
      principales sunt tres, medii una specialis, due vero generales. Prima enim regula
      duas habet
      partes, quarum prima talis est: quandocumque primus punctus altior stat secundo et
      omni
      tractu caret, sine proprietate dicitur. Secunda pars regule est: quandocumque secundus
      punctus altior est primo et primus habet tractum a parte dextra descendentem, tantum
      valet.
      Exemplum primi [Lig2od,Lig2d], exemplum secundi [Lig2La]. Sequitur valor: omnis ligatura
      sine proprietate habet primam longam. Secunda regula est: quandocumque primus punctus
      altior
      stat secundo et primus habet tractum a parte sinistra descendentem, cum proprietate
      dicitur.
      Secunda pars: quandocumque secundus punctus altior est primo et primus punctus omni
      tractu
      caret, tantum valet. Exemplum primi [Lig2cdsnod,Lig2cdsnd], exemplum secundi [Lig2a].
      Sequitur valor: omnis ligatura cum proprietate habet primam brevem. Tercia regula
      unicam
      habet partem, que talis est: quandocumque in ligaturis tam ascendentibus quam descendentibus
      primus punctus habet tractum a parte sinistra ascendentem, cum opposita proprietate
      dicitur
      [Lig3cssndod,Lig3cssnodd,Lig3cssnad]. Sequitur valor: omnis ligatura cum opposita
      proprietate habet primas duas semibreves et cetera. Tercia regula est: quelibet medietas
      secundum finalem et principalem est vel dicitur brevis. Exemplum [Lig7ddadad]. Licet
      tamen
      in modo perfecto et in tempore perfecto una duplicatur per colorem scilicet alteracionem.
      Regula finalis prima est illa: quandocumque ultimus punctus quadratus oblique pendet
      sub
      penultimo, cum perfeccione dicitur; secunda pars: quandocumque secundus punctus directe
      stat
      super penultimum et habet tractum a parte dextra descendentem, tantum valet. Exemplum
      primi
      [Lig2d,Lig2cdsnd], exemplum secundi [Lig2art,Lig3cdsnodart]. Tercia pars: quandocumque
      ultimus directe stat super penultimum et habet tractum a parte dextra descendentem,
      tantum
      valet: [Lig2acddx]. Sequitur valor: omnis ligatura cum perfeccione habet ultimam longam.
      Secunda regula finalis est ista: quandocumque ultimus punctus acutus pendet deorsum,
      sine
      perfeccione dicitur; secunda pars: quandocumque ultimus punctus quadratus indirecte
      stat
      supra penultimum et omni tractu caret, tantum valet. Exemplum primi
      [Lig2cdsnod,Lig2od], exemplum secundi [Lig2a]. Sequitur valor: omnis ligatura sine
      perfeccione habet ultimam brevem.</p>
   <p>Sequitur efficientia: Omnis ligatura aut consideratur circa principium
      aut circa finem. Si primo, hoc est dupliciter, aut circa tractum aut sine tractu.
      Si sine
      tractu, hoc est dupliciter: aut talis ligatura ascendit aut descendit. Si primo, sic
      est
      sine proprietate, ut hic: [Lig3odd,Lig4dad], si secundo, sic est cum proprietate,
      ut hic:
      [Lig3ad]. Si autem circa tractum, hoc est dupliciter: aut talis tractus ascendit vel
      descendit. Si primo, sic est cum opposita proprietate, ut hic: [Lig2cssnod,Lig3cssndd].
      Si
      vero descendit, hoc est dupliciter, aut a sinistra parte aut a dextra. Si primo, sic
      est in
      ligatura descendente et est cum proprietate, ut hic: [Lig4cdsnoddacddx,Lig4cdsndad].
      Si
      secundo, sic est in ligatura ascendente et est sine proprietate [Lig4Lada]. Item omnis
      ligatura a fine aut descendit aut ascendit. Si primo, hoc est dupliciter: aut quadrata
      aut
      acuta; si primo, sic est cum perfeccione [Lig2cdsnd,Lig3ad], si secundo, sic est sine
      perfeccione, ut hic [Lig2cdsnod,Lig2cdsnod,Lig2cdsnod]. Si autem ascendit, hoc est
      dupliciter, vel directe vel indirecte. Si directe, sic est cum perfeccione
      [Lig2art,Lig3cdsnodart], si indirecte, hoc est dupliciter: aut cum tractu aut sine
      tractu.
      Si cum tractu, cum perfeccione dicitur [Lig2acddx,Lig3cdsndacddx], si sine tractu,
      tunc sine
      perfeccione dicitur [Lig2a,Lig5cdsndada].</p>
   <p>IV. Pausa est vocis cantande obmissio et designatur per tractum
      aliquot lineas vel spacia transcendens. Unde pausa tracta per omnes lineas dicitur
      generalis, eo quod simul pausant omnes. Sed speciales quotquot spacia transcendunt,
      tot
      tempora designant. Sunt autem pause media spacia transcendentes et sunt duplices,
      scilicet
      sursum et deorsum tracte; sursum tracte designant minimas, deorsum autem semibreves.
      Sursum
      autem tracte sunt duplices, scilicet uncate et non uncate. Uncate designant semiminimas
      et
      non uncate minimas, ut patuit prius et patebit infra et cetera.</p>
   <p>[Anonymous Brigensis, Tractatus, 296]</p>
   <p>Omnis pausa aut protrahitur per omnia spacia aut non per omnia. Si
      primo, sic est generalis. Si secundo, hoc est dupliciter, aut per plura, itaque non
      per
      omnia, aut per unum. Si primo, tunc quotquot spacia transcendit, tot tempora designat.
      Si
      secundum, hoc est dupliciter, aut per unum integrum aut per unum medium. Si primum,
      sic est
      integrum tempus. Si secundum hoc est dupliciter: aut per medium ascendit aut descendit,
      si
      secundum, sic est semibrevis. Si primum, hoc est dupliciter: aut talis pausa
      habet uncum aut non, si primum, sic est semiminima, si secundum, sic est minima.</p>
   <p>V. Triplex est materia musice mensuralis, secundum quam quilibet
      tractus proporcionari potest, scilicet modus, tempus et prolacio. Describitur enim
      modus
      sic: est aggregacio longarum breviumque figurarum secundum certum numerum brevium
      vel
      temporum ordinata, ut hic: [B,Lig3cdsndd,Lig4odad,Lig2a]. Et notandum quod ex duplicibus
      et
      maximis eciam ad maximum fit modus. Sed ad minimum ex longis et brevibus. Item si
      in modo
      ponuntur semibreves, talis modus colorisatur per tempus. Si autem minime, tunc talis
      modus
      colorisatur per prolacionem. Exemplum primi, ut hic: [MX,S,S,L,L]; exemplum secundi
      [B,M,M,S,M,M,S,M,M,S].</p>
   <p>Tempus describitur sic: est aggregacio brevium semibreviumque
      figurarum secundum certum numerum semibrevium ordinata, ut hic:
      [Lig2a,Lig2cssna,Lig2cssnod,Lig3cdsnoda,S,M,M,S,S,B]. Et notandum quando longe simplices
      vel
      longe duplices vel maxime ponuntur in tempore, tale tempus colorisatur per modum,
      ut hic:
      [MX,L,Lig2od,Lig9cdsnodadadaad]. Si autem in eo ponuntur minime, tunc tale tempus
      colorisatur per prolacionem, ut hic:
      [Bcdsn,S,S,S,S,Lig2cssnod,Lig2cssnod,Lig2cssnod,pt,Lig2cssnod,S,S,S,L].</p>
   <p>Prolacio sic describitur: est aggregacio semibrevium minimarumque
      figurarum secundum certum numerum minimarum ordinata, et huiusmodi est omnis discantus.
      Et
      notandum si in ea ponuntur longe vel maiores, talis prolacio colorisatur per modum.
      Si autem
      breves, tunc per tempus. Exemplum primi [L,M,M,M,M,L,S,M,S,M,L], exemplum secundi
      [B,M,M,M,M,S,M,M,L].</p>
   <p>Omnis cantus mensuralis aut fit ex minimis aut semiminimis et illis
      equipollentibus aut ex maioribus. Si primo, sic est prolacio. Si secundo, hoc est
      dupliciter: aut ex brevibus et semibrevibus aut ex maioribus. Si primo, sic est tempus,
      si
      secundo, sic est modus, ut ex brevibus et longis aut maioribus. Et est notandum quod
      ad
      quamlibet materiam ad minus requiruntur due species, ut ad modum brevis et longa,
      ad tempus
      brevis et semibrevis, ad prolacionem semibrevis et minima. Que sic se habent ad invicem,
      quod in qualibet materia maiores habent se quasi totum, minores vero quasi pars illius
      tocius. Nota efficienciam: omne tempus aut fit ex numero ternario semibrevium aut
      ex numero
      binario. Si primum, sic est perfectum, si secundum, sic est imperfectum. Si perfectum,
      hoc
      est dupliciter: aut ex numero ternario semibrevium perfectarum aut imperfectarum.
      Si primum,
      sic est tempus perfectum maioris prolacionis, si secundum, sic est tempus imperfectum minoris prolacionis. Et notandum quod nota perfecta est, que valet numerum
      ternarium minimarum se, sed imperfecta, que valet numerum binarium minimarum se. Omnis
      prolacio aut fit ex numero ternario minimarum aut ex numero binario; si primum, sic
      est
      major, si secundum, sic est minor prolacio.</p>
   <p>VI. Est autem quelibet illarum notarum duplex: perfecta et imperfecta.
      Perfecta consistit in numero ternario figurarum, sed imperfecta in numero binario.
      Est ergo
      modus duplex, scilicet perfeccionis et est, qui aggregatur ex numero ternario brevium
      vel
      temporum. Sed imperfectus ex numero binario. Est et tempus duplex: perfectum et est,
      quod
      aggregatur ex numero ternario semibrevium, sed imperfectum ex numero binario semibrevium.
      Et
      est prolacio duplex, scilicet maior vel perfecta et est, que consistit in numero ternario
      minimarum, sed imperfecta vel minor in numero binario minimarum. Describitur enim
      modus
      perfectus sic: est aggregacio longarum breviumque figurarum secundum numerum ternarium
      brevium vel temporum ordinata, ut prius patuit. Et modus imperfectus eodem modo describitur
      per numerum binarium; sic eciam de tempore et prolacione et cetera.</p>
   <p>Ex quo apparet modus est duplex et tempus est duplex, tunc reddendo
      singula singulis secundum variacionem modi et temporis erit perfectus duplex, similiter
      et
      imperfectus. Primus ergo illorum est modus perfectus temporis perfecti et describitur
      sic:
      Modus perfectus temporis perfecti est aggregacio longarum breviumque figurarum secundum
      numerum ternarium temporum perfectorum ordinata, ut hic in exemplo:
      [L,Lig2d,pt,S,S,S,B,Lig4cdsnddd]. Secundus dicitur modus perfectus temporis imperfecti
      et
      est aggregacio longarum breviumque figurarum secundum numerum ternarium temporum
      imperfectorum ordinata, ut hic: [L,Lig5cdsnddaod,Lig2cdsnd,Lig5cdsnddaod,Lig2d]. Tercius
      dicitur modus imperfectus temporis perfecti et est aggregacio longarum breviumque
      figurarum
      secundum numerum binarium temporum perfectorum ordinata. Quartus dicitur modus imperfectus
      temporis imperfecti et cetera. Ex quo prolacio est duplex et quilibet modus potest
      esse
      cuiuslibet prolacionis, sic quilibet erit duplex, et concrescunt iterum quatuor modi.
      Primus
      describitur sic: Modus perfectus temporis perfecti maioris prolacionis est aggregacio
      longarum breviumque figurarum secundum numerum ternarium temporum perfectorum semibreviumque
      perfectarum ordinata, ut hic: [B,S,S,S,Lig2La,S,S,S,S,S]. Secundus dicitur modus perfectus
      temporis perfecti minoris prolacionis et est aggregacio longarum breviumque figurarum
      secundum numerum ternarium temporum perfectorum semibreviumque imperfectarum ordinata:
      [L,M,M,S,S,Lig5addacddx,M,M,S,S,L]. Sic eciam communiter dicitur de tertio, quarto, quinto, sexto, septimo modo, et octavus est modus imperfectus temporis imperfecti
      minoris prolacionis. Et est aggregacio longarum breviumque figurarum secundum numerum
      binarium temporum imperfectorum et semibrevium imperfectarum ordinata, et exempla
      omnium
      illorum patent intuenti et cetera. Est eciam quodlibet tempus duplex tali modo, scilicet
      maioris et minoris. Primum autem sic describitur: tempus perfectum maioris est aggregacio
      brevium perfectarum semibreviumque perfectarum ordinata. Sed tempus imperfectum minoris
      est
      brevium perfectarum semibreviumque imperfectarum. Sic similiter de tempore imperfecto
      maioris et tempore imperfecto minoris. Exempla patent et cetera.</p>
   <p>VII. Omnis modus aut fit ex numero ternario temporum aut ex numero
      binario; si primum, sic est modus perfectus, si secundum, sic est modus imperfectus.
      Si
      perfectus, dupliciter: aut fit ex temporibus perfectis aut imperfectis. Si primum,
      sic est
      modus perfectus temporis perfecti. Si secundum, sic est modus perfectus temporis imperfecti.
      Si modus perfectus temporis perfecti, hoc est dupliciter secundum duplicem prolacionem,
      ut
      si talis discantus sit maioris vel minoris. Si primum, sic est modus perfectus temporis
      perfecti maioris. Si secundum, sic est modus perfectus temporis perfecti minoris.
      Si vero
      modus perfectus temporis imperfecti, hoc est dupliciter secundum duplicem modum
      diversificandi, ut supra patuit, sic fit modus perfectus temporis imperfecti maioris
      et
      modus perfectus temporis imperfecti minoris. Si vero ex numero binario temporum, hoc
      est
      dupliciter: aut ex numero binario temporum perfectorum aut imperfectorum. Si primum,
      sic est
      modus imperfectus temporis perfecti. Si secundum, sic est modus imperfectus temporis
      imperfecti. Si imperfectus temporis perfecti, hoc est dupliciter secundum duplicem
      prolacionem, et sic fit modus imperfectus temporis perfecti maioris et alter minoris.
      Si
      imperfectus temporis imperfecti, hoc est dupliciter: aut ex temporibus imperfectis
      maioris
      aut minoris. Si primum, sic fit modus imperfectus temporis imperfecti maioris. Si
      secundum,
      sic est modus imperfectus temporis imperfecti minoris.</p>
   <p>VIII. Omnis cantus mensuralis aut consideratur circa discantum aut
      tenorem. Si primum, sic est prolacio, si secundum, hoc est dupliciter: aut talis tenor
      complectitur ex grossis notis aut ex longis et duplicibus longis vel longis et brevibus
      aut
      ex brevibus et semibrevibus. Si primum, sic est modus, si secundum, scilicet ex semibrevibus
      aut brevibus, sic est tempus.</p>
   <p>IX. Sicut triplex est materia musice mensuralis, sic triplicia sunt signa
      eandem materiam designancia, ut infra patebit. Sed quia omnia, que fiunt in tempore,
      et
      tempus potest distingui vel proporcionari in triplices partes, similiter et actus.
      Itaque
      quelibet pars actus continetur in aliqua parte temporis, et sicud se habet tempus
      ad actum
      tamquam continens ad contentum, recipitur autem sic et hic tempus pro actu cantandi,
      et est
      ex voluntate instituencium vel inventorum brevis imposicio ad valendum tempus. Est
      autem
      signum temporis circulus, ut hic: [Od]. Nam dicitur communiter: per circulum anni,
      circulus
      mensis vel ebdomade; ex tali locucione vel proverbio intelligitur tempus esse rotundum
      et
      ideo convenienter rotunditas vel circulus est signum temporis. Sed quia tempus est
      duplex,
      ideo duplex est signum temporis, ut signum temporis perfecti est circulus perfectus
      et
      signum temporis imperfecti est circulus imperfectus. Exemplum primi [Od], exemplum
      secundi
      [Cd].</p>
   <p>Sed quia modus ex pluralitate temporum est, sic signum modi est ex
      pluralitate circulorum, et sufficiunt ad omnem modum duo circuli. Nam per exteriorem
      designatur modus et per interiorem tempus, et per perfectum exteriorem designatur
      perfeccio
      modi et per imperfectum eiusdem circuli designatur imperfeccio modi. Sed per perfeccionem
      interioris designatur perfeccio temporis et per imperfeccionem eiusdem designatur
      imperfeccio temporis; et ergo signum modi perfecti et temporis perfecti est sic:</p>
   <p>[Anonymous Brigensis, Tractatus, 300,1] .</p>
   <p>Signum modi perfecti et temporis imperfecti est sic:</p>
   <p>[Anonymous Brigensis, Tractatus, 300,2] .</p>
   <p>Signum modi imperfecti et temporis perfecti est sic:</p>
   <p>[Anonymous Brigensis, Tractatus, 300,3] .</p>
   <p>Signum modi imperfecti et temporis imperfecti sic:</p>
   <p>[Anonymous Brigensis, Tractatus, 300,4] .</p>
   <p>Datur autem noticia prolacionis per puncta, nam per numerum ternarium
      punctorum intelligitur maior prolacio, quia fit ex numero ternario minimarum, ut hic:</p>
   <p>[Anonymous Brigensis, Tractatus, 300,5] .</p>
   <p>Et per numerum binarium minor, quia fit ex numero binario minimarum,
      ut sic: [|:]. Signum incepcionis succedendi est hoc ..., signum reincepcionis est
      hoc:
      :||:.</p>
   <p>X. Duplex est punctus: perfeccionis et divisionis. Perfeccionis, qui
      cum additur note imperfecte, reddit ipsam perfectam. Divisionis vero est, qui cum
      additur
      notis vel ponitur inter eas, dividit minorem de maiori, ne videatur ipsam imperficere,
      vel
      equali, ne comitatur alteracio, ut infra patebit. Ponitur autem punctus perfeccionis
      tantum
      in cantu imperfecto ad indicandam imperfeccionem vel alteracionem vel transposicionem.
      Omnis
      punctus aut indicat aut dividit; si primum, sic est punctus perfeccionis, si secundum,
      sic
      est punctus divisionis. Et nota quod non sunt plures puncti necessarii quam duo, quia
      sufficit unum punctum in omni cantu perfecto et unum in cantu imperfecto, ut prius
      patuit.</p>
   <p>XI. Perfeccio est note perfecte in cantu imperfecto posicio. Et distinguitur
      secundum differenciam materie, scilicet modalem, temporalem et prolacionalem. Modalis
      perfeccio est, quandocumque in cantu imperfecto ponitur nota perfecta totalitatem
      modi in se
      continens, ut longa duplex et maxima in modo imperfecto, ut hic:
      [Lig4Laaa,MXpts,pt,Lig3cdsnddpts]. Sed quia tales colores note in cantu de tempore
      posite
      valent modum imperfectum, ideo si additur eis punctus perfeccionis, tunc valent modum
      perfectum. Temporalis est, quando in cantu temporis imperfecti perficitur brevis,
      ut hic:
      [Bpts,M,S,S,M,Bpts,S,S,S,L]. Perfeccio prolacionalis est, quando in minori prolacione
      punctus perfeccionis additur semibrevi: [S,pt,M,pt,S,S,S,S,S,pt,S,L]. Omnis perfeccio
      aut
      fit racione prolacionis aut alterius materie. Si racione prolacionis, tunc fit tantum
      circa
      semibrevem. Si racione alterius materie, hoc est dupliciter, aut racione temporis
      aut
      racione modi. Si primum, sic fit circa brevem. Si secundum, sic fit circa longam vel
      duplicem vel maximam.</p>
   <p>XII. Imperfeccio est note imperfecte in cantu perfecto posicio. Et
      etiam distinguitur in triplicem materiam, scilicet modalem, temporalem et prolacionalem.
      Imperfeccio modalis est, quandocumque brevis vel eius equivalens ordinatur cum figura
      totalitatem modi continente in se, ut cum longa, longa duplici vel maxima, et fit
      tantum in
      modo perfecto, ut hic: [Lig2cdsnd,B,S,S,S,S,pt,Lig2aMXcddx,B,Lig2cdsnd]. Et notandum
      quod
      minor nota imperficit maiorem et non e converso, et pro tanto, quantum minor valet.
      Imperfeccio temporalis est, quandocumque semibrevis vel eius equivalens ordinatur
      cum aliqua
      maiore, vel longa, brevi, duplici longa vel maxima, ut hic:
      [B,S,S,pt,2L,S,S,pt,2L,S,S,S,2L]. Imperfeccio prolacionalis est, quandocumque minima
      vel
      equivalens ordinatur cum maiore, vel cum semibrevi, brevi vel longa, ut hic:
      [B,M,S,M,M,S,B,M,pt,B,M,pt,S,L,S,L]. Sequitur ergo bene imperfeccio, que fit per brevem
      vel
      eius equivalentem, est modalis; que autem fit per semi brevem vel eius equivalentem,
      est
      temporalis; et que fit per minimam, est prolacionalis. Omnis imperfeccio aut fit per
      minimam
      aut per aliam. Si per minimam, sic est prolacionalis. Si per aliam, hoc est dupliciter:
      aut
      per semibrevem aut per brevem. Si primum, sic est temporalis, si secundum, sic est
      modalis.
      Et est notandum quod, quicquid dicitur de figuris, hoc eciam intelligitur de equivalentibus,
      ut quidquid imperficit minima, hoc eciam pausa, vel due vel tres secundum exigenciam
      prolacionis; et quidquid brevis, hoc eciam pausa brevis vel due vel tres semibreves
      secundum
      exigenciam temporis illius in numero tot semibreves valentes.</p>
   <p>XIII. Alteracio est altere note duplicacio et fit tantum in cantu perfecto ea
      racione, quia consistit in numero ternario figurarum; sed quia due minores in tali
      cantu
      posite et talem cantum respicientes inter duas maiores vel inter distinctiones non
      continent
      ternarium numerum expresse, ideo inventa est alteracio, ut numerus ternarius adimpleatur
      in
      secunda minore. Cuius tales dantur regule: quandocumque due minores note ponuntur
      inter duas
      maiores vel inter distinctiones, tunc secunda duplicatur. Secunda regula est: quandocumque
      plures minores note ponuntur inter duas maiores, computande sunt per numerum ternarium;
      si
      concurrunt, alteratur ultima. Est autem talis alteracio triplex, scilicet modalis,
      et fit in
      brevi tantum, ut quando due breves, ut dictum est, vel plures quam due concurrentes
      ponuntur
      inter duas maiores, alteratur ultima, ut hic:
      [L,Lig4cdsnoddacddx,Lig3cdsndd,Lig9daddadaLacddx]. Temporalis fit per semibrevem,
      quando due
      semibreves ponuntur inter duas maiores vel inter distinctiones vel plures; ubi concurrunt
      due, alteratur ultima, ut hic: [S,Lig2cssnod,B,Lig3cssndod,S,S,B,S,S,S,pt,S,B;
      BP,pt,S,B,B,BP,pt on staff2; S,S,L]. Prolacionalis autem fit per minimam, quando due
      vel
      plures ponuntur inter distinctiones; alteratur ultima vel plures, ubi due concurrunt,
      ut
      hic: [S,M,M,S,M,M,S,M,pt,S,M,pt,M,M,M,M,M,S,M,M,M,L]. Omnis alteracio aut fit in minima
      aut
      in alia. Si in minima, sic est prolacionalis. Si in alia, hoc est dupliciter: vel
      in
      semibrevi vel brevi. Si primo, sic est temporalis, si secundo, sic est modalis et
      cetera.</p>
   <p>XIV. Transposicio est notarum maiorum inter minores connumeranda
      posicio, et est duplex, scilicet perfecta et imperfecta. Imperfecta est, que fit in
      cantu
      imperfecto, perfecta vero in cantu perfecto. Est autem quelibet illarum triplex, scilicet
      modalis, temporalis et prolacionalis. Est ergo transposicio imperfecta modalis, quando
      in
      modo imperfecto longa vel plures vel longe duplices ponuntur inter breves, ut hic:
      [L,Lig2cdsnd,Lig2La,Lig3Ldod,L].</p>
   <p>Temporalis vero est, quando breves vel longe ponuntur inter
      semibreves, ut hic: [L,S,Lig3cdsndod,S,B,S,B,S,L]. Prolacionalis est, quando semibreves
      vel
      maiores ponuntur inter duas minimas. Exemplum: [B,M,S,S,S,M,M,S,S,S,M,S,M,L].</p>
   <p>Perfeccio eciam tali modo est triplex, scilicet modalis, temporalis et
      prolacionalis. Sed oportet quod perfeccio figure fiat per puncta divisionis propter
      imperfeccionem et alterationem, ut patebit in figura sequenti. Sed ex quo imperfeccio
      in
      cantu non accidit, ideo notantur figure per puncta. Omnis transposicio aut fit per
      minimam
      aut per aliam. Si per minimam, sic est prolacionalis. Si per aliam, hoc est dupliciter:
      aut
      per semibrevem aut per brevem. Si per brevem, sic est modalis, si per
      semibrevem, sic est temporalis. Exempla omnia patent in una figura.</p>
   <p>XV. Mixtura est diversorum modorum, temporum vel prolacionum per
      diversos colores vel signa in cantibus distincta opposicio. Et consideratur tripliciter
      secundum modum, tempus et prolacionem. Ut considerata materia alicuius cantus mensuralis,
      videndum est, si talis materia in eandem vel in aliam mutatur. Si in eandem, ut cum
      prolacione mutatur color minimarum vel semiminimarum, tunc variatur prolacio in prolacionem,
      scilicet maior in minorem vel e converso. Si autem in semibreves, tunc in tempus,
      et
      colorisatur per tempus, sed prolacio simul cum tempore variantur. Item si quis tenor
      fuerit
      de tempore, si tunc figure tales variantur in figuras prolacionis, tunc tempus variatur
      in
      prolacionem. Item si tenor fuerit de modo et mutatur color illius in alium modum,
      si
      ignoratur quis modus sit, iste tunc est practicandus per concordanciam discantus ad
      tenorem
      usque ad eundem locum et tunc permutare modum istum in alium competentem, quousque
      cognoscatur et cetera. Ex practica potest cognosci magis lucide omnis materia musice
      mensuralis et cetera. Hec autem dicta breviter patent intuenti et cetera.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Incipiunt metra cum quibus cantus musicalis decernitur et moderatur
      <br>DIcitur esse modus in cantu regula quedam Qua cantus regitur decernitur ac
      moderatur <br>Hic ostendit quis tonus sit autentus Octo vero modi sunt quorum quilibet
      impar <br>Dicitur autentus a grecis suntque reperti Primus tercius Inde quintus
      septimus hij sunt <br>Hic ostendit qui toni sunt plagales et ubi finiuntur Postea tunc
      sequitur qui par vero quilibet horum <br>Collateralis erit sicut finit ipse secundus
      Quartus cum sexto quibus octauus sociatur <br>Impar quisque parem sibi postulat
      associari Qui secum possit in eodem fine morari <br>Hic ait de notis in quibus omnis
      toni finiuntur Voces finales illorum finit re mi fa sol <br>Hic determinat de litteris
      finalibus Sedes finales horum D vel e simul f g <br>Hic narrat qualiter duo et duo
      habent vnum finem Primus finitur In d pariterque secundus <br>Tercius et quartus e
      sumpserunt sibi finem Quintus in f finit sextusque sibi sociabit <br>Septimus in g
      cadit octauus Iungitur illi Hic narrat de quarto tono qui sepius alibi finitur
      <br>Quarti vero modi finis quinque repertus Est in alamire cui donat regula nomen
      <br>Quia per b mollem finire videtur ibidem Sic sexti finis csolfaut est aliquando
      <br>Hic docet de autentis quantum possunt ascendere et descendere Nature talis
      autenticus esse probatur <br>Vt queat a fine pretendi vocibus octo Huicque licencia dat vocem
      contingere nonam <br>Vndecimamque licet aliquando contingere vocem Voceque sub fine
      tantum supponitur vna <br>Hic docet de plagalibus quantum possunt descendere et ascendere
      Est quoque natura data collateralibus vt hec <br>Ad quintam vocem possunt a fine
      leuari Hijsque licencia dat vocem contingere sextam <br>Octauamque licet aliquando
      tangere vocem Cum sub fine queant vocem contingere quintam <br>Hic docet de officiis
      Gradualis alleluia Responsorijs et tractibus et cetera Sic bis sex voces retinent nam
      sepe videmus <br>Offertoria cum gradualibus Officijsque Alleluiaque vel anthyphonos
      responsaque quedam <br>Et tractus voces cantari per duodenas Et sic quemque licet
      duodenis vocibus vti <br>Hic vniuersaliter de omnibus loquitur cantibus Tot vero voces
      cantus non postulat omnis <br>Multociens etenim cantus quidam reperitur Quod non dum
      per tot voces pretenditur vt per <br>Ascensum possit autenticus esse hec idem Tantum
      descendit vt sic iam collateralis <br>Propter descensum de quo fit quescio Cuius
      Debeat esse modi qui soluitur hac racione <br>Sicut transire metas aliquas prohibetur
      Cantus quilibet et aliquas sic adire iubetur <br>Quilibet autentus ascendere namque
      tenetur Trans finem quintam plagalis vero secundam <br>De natura et proprietate autentorum et plagalium Pretendi semper
      autentus optat in altum <br>Raroque descendit e contra collateralis Sepius yma tenens
      raro se tollit in altum <br>Hic docet iudicare an sit autenti vel plagalis Hinc quoque
      de facili sciri poterit cito Cuius <br>Debeat esse modi si tante respiciatur An magis
      alta petat cantus quoque tendit ad yma <br>Nam magis alta tenens autenticus esse probatur
      Sepius yma tenens est collateralis habendus <br>Proprietates diuersorum cantuum
      Rursus multociens alium cantum reperimus <br>Qui primo sicut autenticus optinet alta
      Postea descendit ut collateralis in yma <br>Vel vice conuersa post yma de huic petit
      alta De quo si querit quis Cuius Iure modi sit <br>Sic respondetur quod cantus
      quilibet eius Esse modi possit In quo finire videtur <br>Nam punctus preuiens extremum
      sic situetur Alcior extremo merito tunc esse meretur <br>Autentus talis E contra
      collateralis Aut eius de quo plus accipit esse probetur <br>Precipue cantus hijs
      versibus examinetur Hic docet qualiter psalmi incipientur super anthyphonos et qualibet
      secundum suam proprietatem <br>Primus cum sexto fa sol la semper habeto Tercius
      octauus vt re fa sicque secundus <br>La sol la quartus vt mi sol dat tibi quintus
      Septimus est mi fa sol sic omnis esse recordor <br>Hic docet qualiter psalmorum versus
      mediabuntur Septimus et sextus dant fa mi re mi quoque primus <br>Quintus et octauus
      fa sol fa sicque secundus Sol fa mi fa ternus re ut re mi re que quaternus</p>
   <p>Finis.</p>
</div>
</main>

</body>
</html>

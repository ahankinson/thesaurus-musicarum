<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Capitulum secundum continet quatuor regulas descendendi pro discantu.</p>
   <p>Capitulum tercium introducit quasdam regulas generales quibus
      discantor continue se dirigat.</p>
   <p>Capitulum primum. premissis consonancijs et dissonancijs.
      continet quinque regulas ascendendi in discantu.</p>
   <p>Ego Franco de colonia utililati iuuenum cupiens deseruire
      compendiosum tractum de discantu ut subsequitur composui.</p>
   <p>Primo enim notandum tredecim esse species consonanciarum et
      dissonanciarum musice in genere diatonico videlicet. unisonus. tonus. semitonus. ditonus.
      semiditonus. tritonus. diatesseron. diapente. tonus cum diapente. semitonus cum diapente.
      ditonus cum diapente. semiditonus cum diapente. et diapason. Dissonancie pure sunt
      sex
      scilicet. semitonium. tonus. tritonus. semitonus cum diapente. ditonus cum diapente.
      semiditonus cum diapente. Consonanciarum tres sunt per se et perfecte scilicet unisonus.
      diapason. et diapente. Tres sunt per accidens. scilicet. semiditonus. ditonus in ordine
      ad
      diapente. vel unisonum tonus cum diapente. in ordine ad diapason. una est [litt. legi
      non
      possunt supra lin.] perfecta. et non per accidens.</p>
   <p>Regula prima. Ad unisonum igitur existens in diapason. supra
      descende tres. et fac diapente. et existens in diapente ascende tres et fac diapason.
      vel
      descende quatuor et fac unisonum; cum tenore. et existens in unisono cum tenore. ascende
      quatuor et fac diapente supra vel descende. quatuor et fac diapente infra ut hic.</p>
   <p>[staff5]</p>
   <p>Quadruplum</p>
   <p>[staff5]</p>
   <p>Triplum discantus</p>
   <p>[staff5]</p>
   <p>Medius</p>
   <p>[staff5]</p>
   <p>Regula secunda. Ad ascensum unius existens in diapason
      descende duo et fac diapente. et existens in diapente. descende tres et fac unisonum
      cum
      tenore. et existens cum tenore descende. tres et fac diapente infra. ut hic patet.</p>
   <p>[staff5]</p>
   <p>Triplum discantus</p>
   <p>[staff5]</p>
   <p>Medius.</p>
   <p>[staff5]</p>
   <p>Regula tercia. Ad ascensum duarum existens in diapason
      descende unam et fac diapente et existens in diapente; descende tria; et fac unisonum
      cum
      tenore descende duo et fac diapente infra ut hic.</p>
   <p>[Oxford, Bodleian Library, Bodley 842, f.61r,1] </p>
   <p>Regula quarta. Ad ascensum trium existens in diapason stes ibi
      et fac diapente et existens in diapente. descende unam et fac unisonum cum tenore.
      et
      existens cum tenore descende unam et fac diapente infra ut hic patet.</p>
   <p>[staff5]</p>
   <p>[staff5]</p>
   <p>[staff4]</p>
   <p>Regula quinta. Ad ascensum quatuor existens in diapason.
      ascende unam; et fac diapente vel descende tres et fac unisonum</p>
   <p>[Oxford, Bodleian Library, Bodley 842, f.61r,2; text: O Lord
      consider my distresse and now with speed some pyty take: my [[falts and]] sinns deface
      my
      falts redresse good Lord for thy great mercy sake add. m.rec.]</p>
   <p>Capitulum secundum. Continet quatuor regulas descendendi pro discantu.
      Regula prima.</p>
   <p>Ad descensum unius existens in diapente infra ascende quatuor
      et fac unisonum cum tenore. et existens cum tenore ascende quatuor et fac diapente.
      et
      existens in diapente; ascende duo et fac diapason. ut hic patet.</p>
   <p>[staff5]</p>
   <p>[staff5]</p>
   <p>[staff5]</p>
   <p>Regula secunda. Ad descensum duarum existens in diapente infra
      ascende duo ad faciendum unisonum cum tenore et existens cum tenore ascende duo et
      fac
      diapente et existens in diapente ascende unam et fac diapason ut hic patet.</p>
   <p>[staff5]</p>
   <p>[staff5]</p>
   <p>[staff5]</p>
   <p>Regula tercia. Ad descensum trium existens in diapente infra
      ascende unam et fac unisonum cum tenore. et existens cum tenore ascende
      unam et fac diapente et existens in diapente fac unisonum. ut hic patet.</p>
   <p>[staff5]</p>
   <p>[staff5]</p>
   <p>[staff4]</p>
   <p>Regula quarta. Ad descensum quatuor existens in diapason infra
      ascende quinque et fac unisonum cum tenore et existens in diapente infra fac unisonum
      vel
      ascende quinque. et fac diapente et existens in unisono cum tenore fac unisonum vel
      ascende
      quinque. et fac diapason et existens in diapente supra ascende unam et fac diapason
      ut
      hic.</p>
   <p>[staff5]</p>
   <p>[staff4]</p>
   <p>Capitulum tercium. introducit quasdam regulas generales quibus
      discantor continue se dirigat.</p>
   <p>Patet ergo ex predictis omnem bene discantare volentem in
      aliqua consonanciarum perfectarum existere oportet debet tamen semiditonum.
      atque ditonum. commiscere quando unisonus vel diapente. conuenientissime possit subsequi.
      nec tono cum diapente utendum est. nisi quando diapason cum apta decencia comitatur</p>
   <p>Sic ergo discantandum est; quod quando tenor ascendit.
      discantor descendere debet. et econverso. semper meliores et conuenienciores concordancias
      capiendo. longas. breues. semibreues; inserendo.</p>
   <p>Potest tamen quandoque simul ascendere et descendere. cum
      tenore; propter cantus pulcritudinem et ornatum. quinque discordancias in locis debitis
      commiscendo</p>
   <p>[nota in marg.] Semper tamen in principio perfeccionis bonam
      concordanciam optinendo.</p>
   <p>Debet eciam discantor firmiter in mente tenere claues tam
      tenores quam discantus. ut infallibiter discantare valeat sub et supra.</p>
   <p>Et quando per rectam musicam consonancias utiles habere non
      poterit; falsam fingat sicut placet.</p>
   <p>Et nota quando volueris ascendere supra diapason; ymaginabis
      te esse cum tenore in unisono et eodem modo discantare sicut supra tenorem inferius
      discantari. quia non differt nisi secundum magis acutum. Et talis ascensus multiplex
      est in
      infinitum.</p>
   <p>Explicit compendium Magistri Franconis.</p>
</div>
</main>

</body>
</html>

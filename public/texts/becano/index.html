<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De speciebus diatessaron.</p>
   <p>Diatessaron alia constat ex tono et semitonio et tono, ut ab A in D;
      alia ex semitonio et ditono, ut a B in E; alia ex ditono et semitonio, ut a C in F;
      alia ex
      tono et semitonio et tono, ut a D in G. Quarta (scilicet species) est eadem cum prima,
      nisi
      quia loco differt a prima constitutione, quia quartam speciem diapason constituit
      cum
      superiori diapente, quod prima non facit.</p>
   <p>Specierum diatessaron alia naturalis, alia formalis. Naturalis a
      tetrachordo gravium originaliter sumitur, quia prima species eius ex prima gravium
      et prima
      finalium constat, hoc est ab A in D. Secunda species tollitur ex secunda gravium in
      secunda
      finalium, hoc est a B in E. Tertia a C in F. Quarta a D in G. Formalis autem est quae
      aliunde, undecumque sumitur, quia similitudinem et formam retinet naturaliter, sicut
      ab a in
      d.</p>
   <p>De speciebus diapente.</p>
   <p>Diapente alia constat ex tono et semitonio et ditono, ut a D in a; alia
      ex semitonio et tribus tonis, ut E in [sqb]; alia ex tribus tonis et semitonio, ut
      a F in c;
      alia ex ditono et semitonio et tono, ut a G in d. Quarta est extraria primae et tertia
      secundae. Quarum similiter alia est naturalis, alia formalis. Naturales enim oriuntur
      a
      tetrachordo finalium. Prima species a prima acutarum sumitur, hoc est a D in a; secunda
      species ab E in [sqb]; tertia a F in c; quarta a G in d. Formales autem sunt, quae
      aliunde
      undecumque sumuntur, quia similitudinem et formam retinent naturalium.</p>
   <p>De differentiis primi toni.</p>
   <p>[AMW1:152; text: Primum quaerite regnum dei. Dixit dominus domino meo:
      sede a dextris meis. Magnificat anima mea dominum. Saeculorum Amen. Angelus domini,
      Dum
      aurora, Amavit eum, Reges tarsis, Factus es, Jte dicere, Postquam surrexit, Ecce quam
      bonum,
      Secundum autem simile est huic.] </p>
   <p>[AMW1:153; text: Dixit dominus domino meo: sede a dextris meis. Magnificat
      anima mea dominum. Saeculorum Amen. O sapientia. Tertia dies est quod haec facta sunt.
      Qui
      de terra est, Sic eum volo, Elisabeth, Dominus legifer noster. Quarta vigilia venit
      ad eos.] </p>
   <p>[AMW1:154; text: Dixit dominus domino meo: sede a dextris meis. Magnificat
      anima mea dominum. Saeculorum Amen. Et facta est, Rubum quem viderat, Bethlem, Dignare
      me,
      Petre amas me? Sion renovaberis, Fidelia, Quinque prudentes intraverunt ad nuptias.]
      </p>
   <p>[AMW1:155; text: Magnificat anima mea dominum, Saeculorum Amen. Ecce dominus,
      Quivis vallis, Sexta hora sedit super puteum. Dixit dominus domino meo: sede a dextris
      meis.
      Benedictus dominus, Benedixit, Septem sunt beatitudines spiritus ante thronum dei.]
      </p>
   <p>[AMW1:156; text: Audistis quia dixi vobis, Magnificat anima mea dominum,
      Saeculorum Amen. Constitues eos, Stella ista, Omnes sitientes, Veterem hominem. Octo
      sunt
      beatitudines. Dixit dominus domino meo: sede a dextris meis. Beatus Petrus, Dominus
      dixit ad
      me, Adorna thalamum] </p>
   <p>[AMW1:157,1; text: Veniet fortior me, Saeculorum Amen. Deo nostro, Nos qui
      vivimus.] </p>
   <p>Saeculorum Amen.</p>
   <p>Per horum versuum melodias dinoscitur quodlibet responsorium, cuius sit
      est toni, sive authenti, sive plagalis.</p>
   <p>[AMW1:157,2; text: Primus authentus protus, Secundus plagis proti.
      Tertius authentus deuterus, Quartus plagis deuteri. Quintus authentus tritus. Sextus
      plagis
      triti. Septimus authentus tetrardus, Octavus plagis tetrardi.]</p>
   <p>Inceptio psalmorum introitu, unde diligentissime haec notanda sunt.</p>
   <p>Primus tonus duas habet differentias introitibus.</p>
   <p>[AMW1:157,3; text: Pater in, Gloria patri et filio, Primus ut exurge,
      Saeculorum Amen. Exurge, Rorate coeli desuper, Meditatio]</p>
   <p>Secundus nullam habet differentiam.</p>
   <p>[AMW1:158,1; text: Filio, Gloria patri, Secundus ut ecce. Saeculorum
      Amen. Ecce advenit.] </p>
   <p>Tertius unam habet differentiam.</p>
   <p>[AMW1:158,2; text: Filius, Gloria patri, Tertius ut vocem, Saeculorum
      Amen. Liberator meus, Vocem iocunditatis.]</p>
   <p>Quartus nullam habet differentiam.</p>
   <p>[AMW1:158,3; text: In patre, Gloria patri, Quartus ut resurrexi,
      Saeculorum Amen. Resurrexi.]</p>
   <p>Quintus unam differentiam.</p>
   <p>[AMW1:158,4; text: Spiritus, Gloria patri, Quintus ut ecce deus,
      Saeculorum Amen. Ecce deus, Circumdederunt me.]</p>
   <p>Sextus nullam habet differentiam.</p>
   <p>[AMW1:158,5; text: Sanctus ab, Gloria patri, Sextus ut medio,
      Saeculorum Amen. In medio ecclesiae.]</p>
   <p>Septimus nullam habet differentiam.</p>
   <p>[AMW1:158,6; text: Utroque, Gloria patri, Septimus ut populus.
      Saeculorum Amen. Populus sion.]</p>
   <p>Octavus unam habet differentiam.</p>
   <p>[AMW1:158,7; text: Procedens, Gloria patri, Octavus ut ad te levavi,
      Saeculorum Amen.]</p>
   <p>[AMW1:159,1; text: Benedicta sit, Saeculorum Amen. Ad te levavi animam.] </p>
   <p>Quot sunt modi, quibus omnis cantus constat. Incipe ter....</p>
   <p>[AMW1:159,2; text: Ter terni sunt modi, quibus omnis cantilena
      contexitur, scilicet: unisonus, semitonium, tonus, ditonus, semiditonus, diatessaron,
      diapente, semitonium cum diapente, tonus cum diapente, ad haec sonus diapason. Si
      quem
      delectat eius hunc modulum esse agnoscat. Cumque tam paucis clausulis tota harmonia
      formetur, utilissimum]</p>
   <p>[AMW1:160; est eas altae memoria commendare, nec prius ab huius modi studio
      quiescere, donec vocum intervallis agnitis harmoniae totius facillime poteris comprehendere
      notitiam.] </p>
   <p>Versus ad inceptiones psalmorum.</p>
   <p>Primus cum sexto fa sol la superhabeto.</p>
   <p>Tertius octavus canit ut re fa; sicque secundus.</p>
   <p>Septimus incipitur mi fa sol, quartusque la sol la.</p>
   <p>Quintus erit tonus sic fa la re fa tibi notus.</p>
   <p>Gurtulus [neumae supra lin.], epiphonus [neumae supra lin.], clivis
      [neumae supra lin.], quilisma [neumae supra lin.], podatus [neumae supra lin.],</p>
   <p>torculus [neumae supra lin.] et morila [neumae supra lin.], punctum
      [neumae supra lin.] quoque virgula [neumae supra lin.], flexa [neumae supra lin.].</p>
   <p>Non plures invenies; sunt non plures neumae repertae.</p>
   <p>Pythagoras philosophus primus apud Graecos musicae artis inventor et
      monochordi legitur. Qui transivit quandam fabricam, et audivit quinque malleos concurrentes.
      Considerans eos reddere dulcem sonum mirabatur valde. Tandem subtraxit unum et sic
      remansit
      sonus discrepans. Qui etiam soni quatuor malleorum comparantur quatuor virtutibus
      cardinalibus, quae sunt iustitia, prudentia, fortitudo, temperantia. Unde in Theodoli
      aequabit studio: tetras sit in ordine vestro Pythagorae numerus. Et sic primo secundum
      quosdam dicitur inventa esse musica.</p>
   <p>Notandum autem, quod musicum instrumentum antiquitus naturaliter et
      sufficienter constabat octo chordis, quae notabantur totidem primis litteris alphabeti.
      Secundum usum modernorum et dividitur in quatuor tetrachorda, videlicet tetrachordum
      gravium, in tetrachordum finalium, in tetrachordum superiorum, in tetrachordum excellentium.
      Tetrachordum est spatium, quod continet quatuor cordas regulariter dimensas. Tetrachordum
      gravium idcirco dicitur, quia graves voces ibi sonant, et constat ex tono et semitonio
      et
      tono et fit ab A re gravi usque in D sol re grave. Tetrachordum finalium idcirco dicitur,
      quia omnis regularis cantus ibi finitur et constat ex tono et semitonio et tono, et
      sic a D
      sol re gravi usque in G sol re ut grave. Tetrachordum superiorum dicitur, quia omnes
      voces
      superiores insonant et constat ex tono et semitonio et tono et fit ab a la mi re acuto
      usque
      in d la sol re acutum. Tetrachordum excellentium dicitur, quia excellentiores voces
      insonant, et constat ex tono et semitonio et tono et fit a d la sol re acuto usque
      in g sol
      re ut acutum. In hac divisione quatuor tetrachordorum tres toni remanent: primus inter
      Gamma
      ut et A re grave; secundus inter g sol re ut acutum et a la mi re.</p>
   <p>Septem sunt litterae ab antiquis, quibus musica constat ob totidem
      discrepantias ab A videlicet in a. Nam a modernis additum est [Gamma] in principio,
      ut
      plagalis proti sub se haberet diapente, et ut diatonicum genus staret in capite; et
      graeca
      figura positum est, ut distaret a nostro Gg, quod dupliciter positum est, et ostenderet
      hanc
      artem a Graecis inventam.</p>
   <p>Superacutae inventae sunt, quia, cum quilibet cantus proti, deuteri vel
      triti transferantur a legitimis finalibus, scilicet D, E, F in sociales et affines,
      scilicet
      a, b, c, necessarium est habere tetrachordum superacutarum, ut acutae, legem finalium
      sortitae, reddant diapason ad superacutas, scilicet a ad aa, b ad bb, c ad cc. aa
      quoque ad
      perfectionem tetrachordi addita est, et ut trito, in acutas translato, unam vocem
      super
      diapason necessario impleret. Nulli vero diapason deest vox media, quae ad utrumque
      latus
      non concordat et inferius per diatessaron et subtus per diapente et e converso infra
      per
      diapente et supra per diattessaron praeter illam, quae a F in f, quae neque a gravibus
      habet
      diatessaron cum [sqb] quadrato, neque ab acutis diapente propter duo semitonia. Unde
      b molle
      additum est ad suplendam praedictarum consonantiarum confortantiam regularem, et maxime
      frequentat in eo cantu, ubi F et f continentur; vel causa diatonii interpositum est,
      quia in
      F grave et [sqb] quadratum est dissonans tritonus, quod diatonicum genus non concedit.
      Ex
      normitate vero sua b hanc legem habet, ut nusquam eius nota intelligatur nec ipsa
      ascribatur. Haec autem rotunda est, quia volubilis et instabilis est, altera vero
      quadrata,
      quia naturalis et stabilis est.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Modus cantandi in mensuralibus</p>
   <p>1. De tempore</p>
   <p>[1ra] Iam sequitur de valoribus notarum et hoc iam dictatur. Et iste
      valor non potest habere nisi per modum, tempus et prolacionem. Et modus prefert tempus
      et
      prolacionem. Ideo primo videndum est de tempore.</p>
   <p>Et nota sicud tempus hic simpliciter nihil aliud est nisi mensura vocis
      prolate, quam eius contrarie scilicet vocis obmisse, que communiter tamen pausa appellatur,
      et est duplex scilicet perfectum et imperfectum. Perfectum tempus est quod continet
      numerum
      ternarium in brevibus implicite vel expresse in semibrevibus vel in eorum valoribus,
      et hoc
      in ligatura vel extra, et in quampluribus aliis ut patet.</p>
   <p>Exemplum istius</p>
   <p>[B,pt,S,S,S,S,S,SP,pt,Lig3cssnaa,B,SP,BP,BP,S,S,pt on staff4]</p>
   <p>Sed tempus imperfectum est quod continet numerum binarium in brevibus
      inclusive vel expresse in semibrevibus vel in eius valoribus, ut sunt pause et ligature.
      Ceterique valores et illi semper sunt (Margine: exemplum) intellegendi in omnibus
      supra
      dictis et infra dicendis. Exemplum de tempore imperfecto, patet propter evidenciam.</p>
   <p>[B,S,SP,S,S,BP,Lig2cssna,Lig2cssnod,S,S,Lig3cssnddcddx on staff4]</p>
   <p>2. De prolacione</p>
   <p>Sequitur de prolacione. Pro quo notandum quod prolacio nihil aliud est
      nisi sonus ab ore animalis prolatus, et ista est duplex scilicet maior et minor. Maior
      sive
      perfecta prolacio, quod idem est, est illa in qua minime ordinantur per numerum ternarium,
      vel ubi una sola minima assignatur semibrevi, vel ubi una minima attribuitur duabus
      parvis
      pausis que ascendunt de linia usque ad medietatem spacii. Et dicuntur ockatii seu
      suspiria
      et quid significent habetur loco suo scilicet aliud de pausis. Exemplum sequitur.</p>
   <p>[1rb] [Welker, 274; text: 1, 2, 3] </p>
   <p>Minor prolacio est illa in qua minime ordinantur per numerum binarium vel ubi
      una parva pausa que de linea ad medietatem spacii ascendit attribuitur une minime.
      Exemplum
      sequitur.</p>
   <p>[S,S,S,M,M,M,M,M,M,S; MP,M,Lig2cssnod,S,MP,M,B on staff4]</p>
   <p>3. De modo</p>
   <p>Postquam dictum est de tempore et prolacione, nunc sequitur de modo,
      quod videtur a modo perversus ordo. Sed tamen iste ordo patet pro fundamento.</p>
   <p>Pro quo nota quod modus est vera ordinacio vel disposicio figurarum
      varios effectus anime in cantando demonstrans, et est duplex scilicet perfectus et
      imperfectus. Ergo modus perfectus est ille in quo tempora vel eorum valores per numerum
      ternarium ordinantur.</p>
   <p>Et aliud (?): numerus septem modis habet cognosci. Primo quando in
      tenoribus vel contratenoribus reperitur pausa tria tangens spacia. Secundo quando
      in
      ligatura vel extra ligaturam brevis cum longa ordinatur. Tercio quando brevis cum
      pausa
      tangenti duo spacia anexive ordinatur. Quarto quando tres breves insimul ordinantur.
      Quinto
      quando longa simplex cum pausa unius temporis anexive ordinatur. Sexto quando valor
      trium
      brevium pro computu habetur, et iste est multiplex. Septimo quando due breves punctum
      inter
      se habentes ponuntur inter duas simplices longas. Exemplum sequitur.</p>
   <p>[Welker, 275; text: 1, 2, 3, 4, 5, 6, 7]</p>
   <p>Sed modus imperfectus est iste in quo tempora secundum numerum binarium
      ordinantur vel ubi longa ponitur loco duorum temporum vel ubi pausa duo tangens spacia
      reperitur, ut patet in exemplo sequente.</p>
   <p>Non tamen intelligendum quod sic semper oporteat sicud exempla docent,
      sed sufficit ut inveniatur unum exemplum conclusive in valore, divisione, tempore
      et
      prolacione.</p>
   <p>Sequitur exemplum modi imperfecti et cetera.</p>
   <p>[1va] [B,B,Lig2a,Lig2cssna,MX,#,Lig2a,S,SP on staff4]</p>
   <p>4. De valoribus notarum.</p>
   <p>Nunc sequitur de valoribus notarum seu predictarum figurarum in
      principio positarum quid qualibet valeat in quolibet modo et in quolibet tempore et
      in
      qualibet prolacione et ponitur differencia duplice longa et simplice longa. De quibus
      ponitur, habet constitui modus perfectus. Sed modus imperfectus ut frequenter habet
      fieri
      per breves et semibreves licet habet fieri mixtus modus. Itaque duplex longa intelligitur
      in
      modo imperfecto vel eciam simplex longa et breves vel semibreves in modo et e converso
      tantum maior numerus concludit ut dictum est. Et nota quod tempus eciam habet considerari
      in
      predictis figuris. Sed tantum ponitur: tempus habet fieri in brevibus et semibrevibus
      et hoc
      in tenoribus vel contratenoribus. Et prolacio habet fieri in minimis et hoc principaliter
      in
      discantu.</p>
   <p>Nunc sequitur illud quod promissum est, et est sciendum quod duplex
      longa in modo perfecto valet tres simplices longas. Longa simplex in modo perfecto
      valet
      tria tempora, id est tres breves vel eorum valores et hoc secundum exigenciam temporis,
      in
      modo autem imperfecto longa duplex valet quatuor tempora id est quatuor breves iterum
      secundum exigenciam temporis. Item nota quod in tempore perfecto brevis valet tres
      semibreves, in tempore autem imperfecto valet tamen duas. Semibrevis valet tres minimas
      in
      prolacione maiori et in minori tamen duas. Sed due semiminime faciunt unam minimam
      in
      quacumque prolacione.</p>
   <p>Et nisi fierit distinccio vel diversificacio colorum de quo obmittitur
      quia non valet juvenibus nisi tantum quod aliquando rubie note vel alterius coloris
      mutant
      tempus, aliquando prolacionem, aliquando aliquod aliud, ut patebit illo qui bonum
      et multum
      cantum istum pradicat (!), quia ibi non est certa regula data.</p>
   <p>Sed quatuor fusiel faciunt unum tempus imperfectum et numquam debent
      poni nisi in maiori prolacione et valent tantum sicud quatuor minime in minori prolacione.
      Omnia supra dicta patent in figura sequenti.</p>
   <p>[1vb] [Welker, 276]</p>
   <p>Notandum inde sit valor in figuris figuraliter scriptis: sive sint
      laciores sive longiores et hoc dicitur numeros (?) quo credunt unam figuram magis
      significare quam aliam cum non sit eiusdem latitudinis vel longitudinis et hoc non
      opportet
      sed sufficit quod sint taliter disposite.</p>
   <p>Et est sciendum quod cardinalis semper illud representat quod prius
      representabat sine signo illo supraposito, sed solum differt in hoc quod debet cantari
      sub
      uno motu que forte prius distinguabatur. Et sic habetur de valoribus notarum.</p>
   <p>De proprietatibus notarum</p>
   <p>5. De imperfeccione</p>
   <p>Nunc dicendum est de proprietatibus notarum quod nihil aliud est nisi
      notas perficere et imperficere.</p>
   <p>Pro quo nota quod imperficere nihil aliud est ut hoc simpliciter vero
      (?) notas perfectas reddere imperfectas. Et est sciendum quod duplex longa imperficitur
      a
      parte ante et a parte post a simplici longa. Similiter longa simplex imperficitur
      a brevi.
      Sed postquam pervenimus equaliter (?) ad noticiam item possumus profundiores regulas
      perlegere de omnibus supra dictis et infra dicendis. Item nota quod brevis imperficitur
      a
      semibrevi et hoc dupliciter scilicet a parte post et a parte ante.</p>
   <p>Exemplum.</p>
   <p>[S,B,B,S; SP,B,B,SP on staff5]</p>
   <p>Eciam imperficitur in ambabus prolacionibus brevis a minima et in
      prolacione maiori aliquando imperficitur a parte ante et a parte post. Et hoc ut fit
      in
      cantibus subtilibus ut est Deo gratias conclamemus et in consimilibus. Alio modo nihil
      imperficitur et hoc fit communiter ut patet in exemplo sequenti. Et istud exemplum
      potest
      immaginari de simplici longa ut patet intuenti et cetera.</p>
   <p>[2ra] [M,B,M,M,B,M; B,M,B,M on staff4]</p>
   <p>Et sic eciam imperficitur brevis in minori prolacione a minimis vel
      eius valoribus ut puta pausis. Sed oportet quod imperficitur a duabus minimis a parte
      ante
      vel a parte post quia una minima solutaria in minori prolacione stare non potest ut
      patebit
      in exemplo sequenti. Et sic posset fieri eciam de simplici longa ut patet intuenti.
      Et
      temporis imperfeccio non est consweta nisi in tempore perfecto ut patet et cetera.</p>
   <p>[M,M,B; B,MP,M; B,M,M on staff4]</p>
   <p>Notandum quod semibrevis potest imperfici a minima et valore eius et solum a
      parte post. Si secus fit, tunc illa est usus et non ars quia illa non est imperfeccio
      sed
      pocius alteracio ut melius patebit circa alteracionem. Et nota quod punctus divisionis
      semper debet addi ad precedencia et ad sequencia. Sive hoc fiat sive non, eque bene
      tenet
      veritatem, ut dictum est. Exemplum sequitur.</p>
   <p>[M,S; M,MP,pt; S,M,S,M on staff4]</p>
   <p>6. De perfeccione</p>
   <p>Iam sequitur de perfeccione et nihil aliud est nisi notam imperfectam
      reddere perfectam. Et ista perfeccio committitur in modo imperfecto et tempore imperfecto.
      Et ista perfeccio non potest per aliquod aliud fieri nisi per punctum. Ideo nota quod
      punctus in hac arte est duplex scilicet divisionis et perfeccionis seu addicionis
      quod idem
      valet. Et nota quod punctus divisionis numquam debet poni nisi in modo perfecto, tempore
      perfecto et in maiori prolacione ut melius patebit in alteracione. Sed punctus [2rb]
      prefeccionis debet poni per oppositum excepta prolacione. Et habeatur hoc pro regula
      generali quod semper addit mediante cuiuscumque note precedentis. Pro quo nota quod
      quando
      punctus addicionis additur simplici longe tunc reddit eam perfectam acsi staret in
      modo
      imperfecto. Sed quando additur brevi tunc facit eam stare pro tribus semibrevibus
      acsi
      staret in tempore imperfecto. Sed quando additur semibrevi tunc cogit eam stare pro
      tribus
      minimis acsi staret in minori prolacione non tamen eodem modo ut patet modificatis
      (?)
      bene.</p>
   <p>Exemplum.</p>
   <p>[MX,pt,Lig2MXptdMXcdsnpt; B,pt,Lig3cssndod,pt; S,pt,M,M,S,pt on
      staff4]</p>
   <p>Et nota quod punctus divisionis et addicionis semper debet poni ad
      mediantem note vel circa ad sinistram latus vel eciam aliquando ad dextram sed hoc
      fit raro
      nisi in semibrevibus tunc. Punctus addicionis debet poni ad caput illius note et cantatur
      a
      parte post vel eciam aliquando a parte ante ut patet in contratenore Salve nobilitatis
      flos
      et in quampluribus aliis. Et si iste punctus non ponitur ad caput illius note eque
      bene
      tenet veritatem ut demonstratum est.</p>
   <p>7. De pausis</p>
   <p>Sequitur de pausis. Pro quo notandum quod pausa nihil aliud est nisi
      tanta obmissio vocis quantum debebat cantasse ut patebit infra. Et nota quod pausa
      tangens
      omnia spacia dicitur pausa generalis. Pausa autem tangens tria spacia significat tria
      tempora et nisi debet poni in modo perfecto ut superius patuit. Sed pausa duo tangens
      spacia
      duo tempora designat et debet poni in modo imperfecto vel eciam in modo perfecto et
      hoc
      anexante pausa unius temporis. Sed pausa unum tangens spacium unum tempus denotat
      et potest
      poni in utroque tempore et semper nisi significat unum tempus et hoc secundum exigenciam
      temporis quia si tempus est perfectum tunc pausari oportet tres semibreves propter
      numerum
      ternarium. Si autem ponitur in tempore imperfecto tunc tamen significat duas semibreves
      racione predicta de tempore imperfecto. Si [2va] autem pausa de linia descendit ad
      medietatem spacii tunc semper valet semibrevem. Si autem due descendunt tunc pausantur
      due
      et ceteriis. Si eciam fit in minimis ut quando una parva pausa de linea ascendit usque
      ad
      demedium spacium tunc significat unam minimam et ut frequenter nisi ponitur in minori
      prolacione. Si autem ascendunt due tunc due pausantur et ut frequenter nisi in maiori
      prolacione et sic dicuntur suspiria vel ocetii. Exemplum sequitur.</p>
   <p>[Welker, 279,1; text: 1, 2, 3, 4, 5, 6] </p>
   <p>8. De alteracione</p>
   <p>Nunc dicendum est de alteracione. Unde nota quod multocies due breves
      ponuntur inter duas simplices longas quarum prima brevis valet unum tempus, secunda
      vero duo
      tempora vel duas breves. Et hoc eciam potest intellegi de superiori nota ut puta de
      simplicibus longis ut quando ponentur in duplices longas. Et hoc est verum si non
      mediat
      punctus divisionis. Exemplum sequitur.</p>
   <p>[Welker, 279,2; text: sine puncto, cum puncto]</p>
   <p>Exemplum sequitur ubi breves mediant inter simplices longas et
      cetera.</p>
   <p>[Welker, 279,3; text: ubi non mediat, ubi mediat]</p>
   <p>Eodem modo contigit multocies quod due semibreves mediant vel ponuntur inter
      duas breves quarum prima semibrevis valet se et secunda alteratur, id est, valet duas
      semibreves.</p>
   <p>[2vb] Et hoc propter numerum ternarium adimpletur in ligatura vel
      extra. Et hoc est verum si non mediat punctus divisionis ut patet in exemplo.</p>
   <p>[Welker, 280,1; text: ubi non mediat, ubi mediat]</p>
   <p>Eodem modo fit in prolacione maiori quod multocies due minime ponuntur
      inter duas semibreves quarum prima minima vero valet se et secunda alteratur et hoc
      est
      verum si non mediat punctus divisionis. Quia si fit tunc prima minima mutaret primam
      semibrevem et secunda secundam id est sequentem. Et hoc eciam intelligendum est de
      superioribus exemplis et quilibet sit cantus circa alteracionem quia multas instancias
      habet
      id est quod tercia quod sint naturalia (?) quia quelibet fit alteracio in aliquo cantu
      ubi
      non fit temporis mediacio ut predictum est sed aliqua que brevis simpliciter scribitur
      brevem ut patet in principio tenoris O maria et in quampluribus ubi fiunt colores
      musicales
      ut patebit praticanti (!). Exemplum sequitur predicti textus nostri notabili scilicet
      et
      quilibet sit cantus.</p>
   <p>[S,S,S,S,B; S,M,pt,M,M,S,Lig2cssna,M,M,M,Lig2MXdMX,pt on staff4]</p>
   <p>9. De sincopacione</p>
   <p>Et nota unam regulam generalem de minori prolacione: Quandocumque una
      semibrevis vel due vel plures mediant inter duas minimas vel inter valores ut puta
      sunt
      pause et puncta tunc omnies (!) intermedie sincopantur vel duplicantur et hoc ceteris
      paribus.</p>
   <p>[Welker, 280,2; text: 1, 2, 3]</p>
   <p>[3ra] Et nota unam regulam generalem de minori prolacione: Quandocumque
      due semibreves vel plures vel una mediant inter duas minimas vel inter valores ut
      puta sunt
      pause et puncta tunc omnies intermedie syncopantur vel duplicantur et hoc ceteris
      paribus.
      Exemplum sequitur.</p>
   <p>[Welker, 281; text: 1, 2, 3]</p>
   <p>10. De signis generalibus</p>
   <p>Restat nunc dicere de signis generalibus istam artem continentibus. Et
      nota quod signum modi perfecti sic scribitur [Od], sed modi imperfecti sic [Cd], temporis
      perfecti [Od], temporis imperfecti sic [Od], signum maioris prolacionis sic [signum],
      minoris sic |:, signum reincepcionis :||:, signum aspiracionis sic # et valet in tantum
      sicud b quadratum in cantu corali.</p>
   <p>11. De differencia inter rundellum et mutetum</p>
   <p>Ultimo nota differenciam inter rundellum et mutetum. Et est hoc quia
      mutetus habet se ut frequenter proprium textum in tenore et aliquando eciam contratenor
      proprium habet textum. Sed secundo rundellus dicitur iste cantus qui habet partem
      et
      aliquando in secunda parte vel in prima habet clausuram ut patet in Jelangwis et in
      Saytar
      tempore perfecto et maiori prolacione, aliqui per oppositum, aliqui de modo imperfecto,
      tempore perfecto, minoris prolacionis, aliqui sic et sic vel alio modo posset adhuc
      componi
      ut patet inspicienti. Et sic est finis et cetera.</p>
   <p>[S,M,S,Lig6dadaod,MX on staff4]</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS QUARTUS DECIMUS DE CLAVI: QUID SIT ET QUOT</p>
   <p>2. Clavis est reseratio notarum in cantu quolibet signatarum,</p>
   <p>3. nam sicut per clavim reseratur ostium ad conservanda que intra
      ostium sunt,</p>
   <p>4. sic per clavim in cantu ipse reseratur cantus et conservantur
      notarum nomina et ab invicem esse distincta cognoscimus;</p>
   <p>5. et tales universaliter usitate sunt due, scilicet F grave et c
      acutum.</p>
   <p>6. Per ipsarum autem discretam repositionem per lineas potest omnis
      cantus, cuiuscunque sit toni, rationabiliter collocari.</p>
   <p>7. Distant enim ab invicem per dyapente,</p>
   <p>8. nam F in gravibus, c in acutis constituta sunt.</p>
   <p>9. Sed dicet aliquis: Quid est vox gravis, acuta, et superacuta?</p>
   <p>10. Dicimus quod vox gravis dicitur illa que in qualibet voce humana
      propinquior est silentio,</p>
   <p>11. que quidem formatur in voce pectoris, que est inferior resonatio,
      et magis propinqua canne pulmonis, a quo procedit vox;</p>
   <p>12. et ideo dicitur gravis quia in illo inferiori loco primitus est
      formata;</p>
   <p>13. et tales in constitutione manus sunt septem, scilicet A, [sqb],
      C, D, E, F, et G.</p>
   <p>14. Acute dicuntur eo quod acutum reddunt sonum respectu gravium
      predictarum;</p>
   <p>15. formantur enim in superiori loco, scilicet in voce gutturis, et
      ideo super illas sonum reddunt;</p>
   <p>16. et tales sunt similiter septem, que non sunt a primis gravibus nominibus
      differentes.</p>
   <p>17. Superacute dicuntur eo quod super predictas acutas sonum
      reddunt,</p>
   <p>18. et ratio est quia formantur in excelsiori loco, scilicet in voce
      capitis;</p>
   <p>19. et tales sunt quatuor, scilicet a, b[sqb], c, et d.</p>
   <p>20. Est et enim alia adiuncta, scilicet e la, ut perfectionem
      principii quod in g acuto incipitur compleamus.</p>
   <p>21. Et notandum est quod in unaquaque humana voce, quantumcunque
      ascendere possit et descendere, vel quantumcunque ascensus et descensus penuriam patiatur,
      hee voces, graves, acute, et superacute, necessario distinguuntur.</p>
   <p>22. EXPLICIT TRACTATUS QUARTUS DECIMUS</p>
</div>
</main>

</body>
</html>

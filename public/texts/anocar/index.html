<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Cartula de cantu plano</p>
   <p>(Barcelona, Biblioteca de Catalunya, M. 883, fol. 70v-71v)</p>
   <p>[J]Ncipit quedam cartula de cantu plano. Et dixit Guido: Qui nescit
      palmam, in uanum tendit ad musicam.</p>
   <p>Primo docendum est quod octo sunt littere graues, scilicet G, a, b, et
      cetera; septem sunt acute, quinque superacute.</p>
   <p>Secundo sciatis quod uiginti sunt signa, id est decem in linea et decem
      in spatio. Gamaut est in linea, are in spatio, et cetera.</p>
   <p>Tertio sciatis quod septem sunt deductiones que deducunt sex uoces
      naturales ut, re, mi, fa, sol, la, quarum tres prime sunt ascendendo, alie tres descendendo,
      ut docendum est in palma. Gamaut est prima, Cfaut secunda, Ffaut tertia, Gsolreut
      quarta,
      Csolfaut quinta, Ffaut sexta, Gsolreut septima, de quibus prima et quarta et septima
      gubernatur per [sqb] quadratum, secunda et quinta per naturam, tertia et sexta per
      b
      molle.</p>
   <p>Jtem debetis scire quod octo sunt coniuncte, scilicet quatuor
      inferiores et quatuor superiores, quarum prima accipitur inter a et b graues, secunda
      inter
      d et e graues, tertia inter f et g graues, quarta inter g graue et a acutam, quinta
      inter c
      et d acutam, sexta inter d et e acuta, septima inter f et g acuta, octaua inter g
      acuta et a
      superacutum.</p>
   <p>Et debetis scire quod iste cognoscuntur per duas proprietates, id est tertia
      et quinta et septima signantur in prima littera ascendendo per [sqb] quadratum, et
      habebit
      ibi mi. Omnes alie cognoscuntur, id est signantur, in ultima littera ascendendo per
      b molle,
      et habebit ibi fa.</p>
   <p>Terminationes dico finales iuxta illud quod dixit metrificator: Fines
      cunctorum cantor dignosce tonorum, | Nam finem primi d continet atque secundi. | Tertius
      e
      regitur et quarti finis habetur. | Quintus in f finem, sextus quoque poscit eandem.
      |
      Septimus, octauus finali g poscuntur.</p>
   <p>Jtem prima coniuncta accipitur inter a et b graues, ut apparet in
      pluribus locis in cantu plano, scilicet in Sancta et inmaculata in loco qui dicitur
      'non
      poterant'. Et apparet plus in Emendemus in melius in loco qui dicitur 'et miserere',
      uel in
      responso Si bona suscepimus in loco qui dicitur 'ita factum est', et in omnibus similibus,
      et in antiphona A timore inimici in loco qui dicitur 'eripe me'.</p>
   <p>Jtem secunda accipitur inter d et e graui, ut apparet in responso Gaude
      Maria in loco qui dicitur 'interemisti'.</p>
   <p>Jtem tertia accipitur inter f et g graues, ut apparet in comunione Beatus
      seruus in loco qui dicitur 'inuenerit uigilantem'.</p>
   <p>Jtem quarta coniuncta accipitur inter g graue et a acutam, ut apparet
      in responso Conclusit uias meas in loco qui dicitur 'contra me', post 'uide domine',
      et
      cetera.</p>
   <p>Jtem quinta coniuncta accipitur inter c et d acutum, ut apparet si
      uultis cantare comunionem Beatus seruus per dyapente, in loco qui dicitur 'inuenerit
      uigilantem'.</p>
   <p>Jtem sexta coniuncta accipitur inter d et e acuta, ut apparet in
      officio Adorate deum in loco qui dicitur 'deum', uel in antiphona Jmutemur habitu
      in loco
      qui dicitur 'jeiunemus', et cetera.</p>
   <p>Jtem septima coniuncta accipitur inter f et g acuta, ut apparet in
      responso graduali, id est Dirigatur oratio mea, in loco qui dicitur 'in conspectu',
      uel in
      Hodie Maria uirgo.</p>
   <p>Jtem octaua coniuncta accipitur inter g acuta et a superacuta, ut
      apparet si uultis cantare Conclusit uias meas per dyapason, in loco qui dicitur 'contra
      me'.</p>
   <p>Et debetis scire quod plura alia exempla similia sunt in cantu piano,
      sed predicta suffitiant.</p>
   <p>Et iterato debetis scire quod nemo potest cantare perfecte organum sine
      predictis coniunctis.</p>
   <p>Et debetis scire, ut dixit Guido, quod secundum istas saluatur omnis cantus
      qui irregularis appelatur. Vocatur irregularis, quando non terminatur in supradictis
      litteris. Et omnia ista potestis uidere in sequentibus exemplis, ut patet post.</p>
   <p>[AMW47:147; text: Iste dicuntur superacute. Iste dicuntur acute, Iste
      dicuntur graues, G, a, b, c, d, e, f, g, e la, d la sol, c sol fa, b fa b mi, a la
      mi re, G
      sol re ut, f fa ut, e la mi, d la sol re, c sol fa ut, d sol re, c fa ut, b mi, a
      re,
      gammaut] </p>
   <p>Incipiunt littere graues, acute et superacute, regule, notule, claues,
      id est f graue et acutum, proprietates, scilicet b molle et [sqb] quadratum. Et per
      istas
      dimittitur maius spatium et minus spatium et ascensus proprius tocius palme, ut patet.</p>
</div>
</main>

</body>
</html>

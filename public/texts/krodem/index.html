<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>De musica figurata liber posterior</p>
   <p>Martino Cromero Authore.</p>
   <p>Quae superiori libro diximus, non solum illa quidem ad planam musicam
      spectant, verum etiam ad figuratam, haec enim illius adminiculis, seu tibicinibus,
      sustentatur. Quare cantum figuratum modulaturo, in recenti memoria habenda sunt, quae
      diximus, omnis. Praeterea autem et alia consideranda, nempe figurae valoreque notarum
      et
      pausarum. Huc adde gradus, puncta, tactus et proportiones, quibus figurata musica
      constat.
      De his ergo iam suo ordine instituatur oratio.</p>
   <p>De figuris notarum: Capitulum I.</p>
   <p>Notarum quibus in cantu figurato utuntur species octo sunt.</p>
   <p>[MXv,MXvsc,MXvcssn] Maxima tetragona est figura, latior quam longior,
      caudam dextra parte sursum deorsumve protentam habens, nonnumquam et sine caude.</p>
   <p>[Lv,Lvcsdx] Longa quadrata est simili cauda insignita.</p>
   <p>[Bv] Brevis est quadrata sine cauda.</p>
   <p>[CCMP/TT3:2,1] Semibrevis obesa seu orbicularis.</p>
   <p>[CCMP/TT3:2,2] Minima est si semibrevi caudam addas.</p>
   <p>[CCMP/TT3:2,3] Semiminima erit minimae medium spatium si tinxeris, vel
      si ei uncum dextra parte adieceris.</p>
   <p>[SM,Mv2vxdx] Fusa erit si semiminimae uncum appendas.</p>
   <p>[M2vxdx,Mv2vxrt] Semifusa fusae praeterea addito unco, aut minimae
      caudae ernario numero dextra parte implexo constituitur.</p>
   <p>De connexionibus notarum: Capitulum II.</p>
   <p>Connectuntur interdum duae atque etiam plures notae inter se. Suntque
      triplices connexiones, scilicet, quadratae, obliquae et mixtae. Connectuntur autem
      solum
      maxima, longa, brevis et semibrevis. Sed maximae et longae nihil neque adiicit, neque
      adimit
      connexio. Reliquas vero duas auget interdum, interdum minuit. Quod quomodo fiat paucis
      demonstrabimus.</p>
   <p>De quadratis.</p>
   <p>[Lig5vadaa,Lig3vaacdsna,Lig3vdd,Lig4vdad] Si quadratae sine caudis
      connectantur, breves sunt, exceptis prima et ultima. Si haec praecedenti notae, illi
      succedens inferne adiungatur, tum enim eae longae sunt.</p>
   <p>[Lig3vcdsndd,Lig4vcdsndaa] Quod si prima in hac connexione sinistra
      parte pendulam caudam habeat, brevis erit.</p>
   <p>[Lig4vcssnada,Lig3vcssndd] Sin erectam seu sursum vergant, se deorsum,
      primae duae semibreves sunt, reliquae vero breves, ultima tamen longa est si dependeat.</p>
   <p>De obliquis.</p>
   <p>[Lig2vod,Lig4vodaod,Lig2voa] Obliquae si sine caudis connectantur,
      prima longa est, reliquae breves.</p>
   <p>[Lig4vcdsnodaod,Lig2vcdsnoa] Si caudam pendulam a sinistra parte
      habeant, sive ascendant, sive descendant, breves sunt.</p>
   <p>[Lig4vcssnodaod,Lig4vcssnoaod] Sin prominulam, semibreves sunt.</p>
   <p>De mixtis.</p>
   <p>[Lig3vaod,Lig4vaaod] Miscentur nonnumquam obliquae cum quadratis, ubi
      vel praecedunt quadratae, et obliquae sequuntur, vel hae praeeunt, illis subsequentibus.
      Si
      ergo obliquae quadratis cauda carentibus annectantur, si superne omnes breves erunt.</p>
   <p>Si vero inferne, prima longa, reliquae vero breves erunt.</p>
   <p>Quod si caudam habeant, siquidem pendulam breves erunt omnes.</p>
   <p>Sin sursum prominulam caudam habeant, sive superne, sive inferne
      adhaereant, duae primae semibreves, reliquae breves censentur.</p>
   <p>Si vero quadratae obliquis subiungantur, vim suam retinent utraeque,
      praeter ultimam quae longa est, si dependeat.</p>
   <p>Exemplum</p>
   <p>[CCMP/TT3:6; text: Suprema.] </p>
   <p>[CCMP/TT3:8; text: Media. Grauis.]</p>
   <p>De pausis: Capitulum III.</p>
   <p>Pausarum species septem sunt.</p>
   <p>[MXP] Modalis, quae per tria spacia pertinens, tres breves notae valet.
      Et solum in perfectis modis usurpatur.</p>
   <p>[2LP] Longa, quae duo occupans spacia, totidem brevium vim habet.</p>
   <p>[BP] Brevis, quae per unum spacium pertinens, brevi notae potestate
      respondet.</p>
   <p>[SP] Semibrevis, quae ex linea ad medium spacii dependens, cognomini
      notae potestate par est.</p>
   <p>[MP] Suspirium est quod a linea ad medium spacii ascendens, minimae
      notae rationem habet.</p>
   <p>[SMP] Semisuspirium est uncus proni ligonis instar, semiminimam
      valens.</p>
   <p>[FP] Fusa erit, si alterum addas uncum, respondebitque cognomini
      notae.</p>
   <p>[CCMP/TT3:12] Est praeterea quam generalem vocant per omnia pertinens
      spacia, sed nullum certum valorem habet. Solet autem ante finalem notam situari.</p>
   <p>De gradibus: Capitulum IIII.</p>
   <p>Gradus musices tres numerantur, modus, tempus et prolatio.</p>
   <p>Est autem modus duplex, maior, qui longarum ad maximas habitudinem
      demonstrat, et minor, qui brevium ad longas. Sunt autem duplices gradus omnes, perfecti
      et
      imperfecti. Perfectum autem vocant musici quicquid ternario numero absolvitur.</p>
   <p>[Lv,Lv,Lv,MXv] Maior igitur perfectus modus est, ubi maxima tribus
      longis absolvitur. [O3] Eius signum est orbis ternario numero ad dextram adhaerente,
      cantui
      praepositus. Aut maxima in curriculo modulationis tincta, alioqui autem imperfectus
      est.</p>
   <p>[Bv,Bv,Bv,Lv] Minor perfectus, quando longa tres breves complectitur.
      [O2] Eum repraesentat orbis binario numbero adiuncto cantui praefixus, aut modalis
      pausa in
      medio cantu, aut longa colorata. Imperfectus, si nihil horum inveniatur.</p>
   <p>[Sv,Sv,Sv,Bv] Tempus est quod brevium ad semibreves rationem continet.
      Perfectum quidem est, cum brevis tres semibreves in se continet. [O,C3] Signatur solo
      orbe,
      vel semiorbi ternario numero ad dexteram accedente, aut cum in cantus ambitu tres
      breves
      tinguntur, aut brevi pausae subiunctis duabus semibrevibus.</p>
   <p>[Sv,Sv,Bv,C,C2] Imperfecti vero signum est semiorbis, vel solus vel
      adhaerente binario numero.</p>
   <p>[Mv,Mv,Mv,Bv] Prolatio est quae semibreves minimis metitur. Perfecta
      quidem est ubi breves tres minimas in se habet.</p>
   <p>[CLd,Od] Eius signum est punctum in orbis seu semiorbis medio
      constitutum, vel duo suspiria coniuncta in cantu semibrevem pausam, vel notam, aut
      suspirium
      sequentia, vel tres semibreves coloratae. Imperfecta vero est, ubi punctum abest.</p>
   <p>Exemplum.</p>
   <p>[CCMP/TT3:14; text: Acuta.] </p>
   <p>[CCMP/TT3:16; text: Media. Grauis.]</p>
   <p>[CCMP/TT3:18] [Od3] Est ubi omnes gradus perfecti coniuncti inveniuntur, id
      quod denotat orbis alter alteri, atque utrique punctum inclusum, vel ternarius numerus
      orbi
      puncto insignito adiectus.</p>
   <p>Illud non praetereundum hic est, in gradibus perfectis notis iis, quae
      ternionem in se continere solent, interdum tertiam auferri partem, videlicet, si inferior
      nota aut pausa (nisi duae coniunctae fuerint) eis successerit, aut si tinctae fuerint.
      Atque
      tum imperfectae dicuntur. Est ubi et praecedens inferior nota sequentem imperfectam
      reddit;
      cuius rei indicium solet esse divisum punctum.</p>
   <p>Notatu dignum est et illud geminari interdum valorem notae eius, quam
      ter alia complectitur superiore nota, vel pausa vel duabus paribus pausis simul
      succedentibus, idque ut ternionem expleat.</p>
   <p>Exemplum utriusque.</p>
   <p>[CCMP/TT3:20; text: Suprema. Media. Grauis.] </p>
   <p>De punctis: Capitulum V.</p>
   <p>Punctum triplex musici admisere. Adiectivum, quod dimidium eius notae
      cui adhaeret adiicit. Perfectivum, quod notae perfectionem accipienti tertiam partem
      addit
      qua perficiatur. Disiunctivum, quod disiungit gradus.</p>
   <p>Duo ista posteriora solum ternionem in se complectentibus notis in gradibus
      perfectis adhaerescunt. Divisivum tamen et minimis adiungitur in prolatione perfecta.
      Adiectivum vero omnibus ubique, praeterquam ubi illa locum habent. Et divisivum quidem
      paulo
      sursum deorsumve notarum situm excedit. Reliqua vero duo notis adhaerent. Tum illud
      fere
      pari vel superiore, haec vero solum inferiore nota vel pausa succedente.</p>
   <p>Adiectivum: [MXv,pt,Lv,pt,Bv,pt,Sv,pt,Mv,pt,M,pt,SM,pt,M2vxdx,pt]</p>
   <p>Perfectivum: [MXv,pt,Lv,pt,Bv,pt,Sv,pt,Mv]</p>
   <p>Divisum: [MXv,pt,Lv,pt,Bv,pt,Sv,pt,Mv]</p>
   <p>De praescripto: Capitulum VI.</p>
   <p>Quom pauci sint adeo absoluti musici, ut non unquam inter canendum
      exorbitent, atque alius quidem concitatius, alius vero lentius canat, solet praescriptum,
      quem tactum vocant, manu dari. Sed non semper eaedam notae ad praescriptum canuntur.</p>
   <p>[O2] In gradibus quidem perfectis plaerumque semper semibrevis ad
      praescriptum canitur, praeterquam in minor modo quid singulas breves tactu compraehendi
      iubet. [Odim2,Odim] Quod si per signum aliquod linea pertineat, nihil aliud quam celerius
      esse modulandum designat.</p>
   <p>[Cdim] In imperfectis similiter praescriptum semibrevem deposcit, nisi
      si aut linea per signum pertineat, aut binarius numerus adhaereat. [C2] Tum enim
      praescriptum brevis absolvit.</p>
   <p>[Cdim2] Quod si utrumque adsit, nempe et linea et binarius numerus,
      duae breves ad praescriptum canentur.</p>
   <p>[O/3] Illud nequaquam praetereundum, hic est si signo gradus numerus
      subiiciatur, quotus is fuerit, tot notas quae alioqui singulae singulis praescriptis
      continebantur, ad unum praescriptum cani praecipit.</p>
   <p>De proportionibus: Capitulum VII.</p>
   <p>Proportio est cum diversis numeris eiusdem speciei notae sibi mutuo
      respondent. Signatur numeris, minore maiori subiecto.</p>
   <p>2/1 Dupla, quidem est cum duae notae uni respondent.</p>
   <p>3/1 Tripla, cum tres uni.</p>
   <p>4/1 Quadrupla, cum quatuor uni.</p>
   <p>3/2 Hemiola est quando sesquialtera unius respectu canitur. Quod fit
      ubi sunt notae vel hoc signum adest.</p>
   <p>4/3 Sesquitertia cum minorem numerum maior semel cum tertia parte
      continet, ut cum tribus notis quatuor respondent.</p>
   <p>5/4 Sesquiquarta, cum maior minorem semel cum quarta parte recipit,
      velut ubi quinque notae respectu quatuor canuntur.</p>
   <p>9/8 Est et sesquioctava, ubi maior minorem semel et octavam eius partem
      complectitur, velut ubi octo notis novem respondent.</p>
   <p>8/3 Est praeterea dupla superbipartiens, cum maior minorem bis cum
      duabus tertiis partibus continet, ut cum octo notae respectu trium canuntur. Verum
      hae duae
      postremae vox unquam reperiuntur in cantu.</p>
   <p>Exempla.</p>
   <p>[CCMP/TT3:26; text: Hemiola. Suprema. Dupla. Media. Sesquiquarta.
      Grauis.]</p>
   <p>[CCMP/TT3:28; Quadrupla. Suprema. Tripla. Media. Sesquitertia. Grauis.] </p>
   <p>[CCMP/TT3:30; text: Suprema. Media, Sesquioctaua. Suprema. Media. Dupla
      superbipartiens.]</p>
   <p>De characteribus: Capitulum VIII.</p>
   <p>Solent musici quaedam arti suae propria characteribus quibusdam,
      brevitatis studio, significare. Ea nos hic, ne quenquam huius artis studiosum latere
      possint, adiicere placuit.</p>
   <p>[CCMP/TT3:32,1] Duae lineae rectae superne deorsum binis punctis utriusque
      clausae, interdum autem et una, nonnumquam duae distortae, vel cum singulis punctis,
      vel
      sine punctis, iterandum esse modulationem significat.</p>
   <p>[CCMP/TT3:32,2] Duo puncta cum cauda supra vel infra notas conventionem
      vocum indicant.</p>
   <p>[CCMP/TT3:32,3] Punctum insertum semicirculo moram in ea nota fieri
      iubet, quam complectitur.</p>
   <p>[CCMP/TT3:32,4] B senarii numeri instar fa, quadratum vero vel cancelli
      implexi mi canendum esse ostendunt. Ac si quidem initio clavi signatae adiungantur,
      per
      totam modulationem id fieri oportet. Sin minus, in proxima, aut certe una atque altera
      nota
      id observandum erit.</p>
   <p>[CCMP/TT3:32,5] Sub qua nota signum est, ni graecae literae simile, eam
      non tinctam esse oportere innuit.</p>
   <p>[CCMP/TT3:32,6] Per caudam notae alicuius linea vertransiens, sine
      cauda eam esse debere demonstrat. Idem est si utrinque caudam habeat nota aliqua.
      Id quod
      fieri solet si per imprudentiam scriptoris peccatum fuerit.</p>
   <p>Exhortatio.</p>
   <p>Illud admonitos velim huius artis studiosos, ut non contenti legisse
      audivisseve praecepta, sedulam adhibeant exercitationem, propterea quod ut nullam
      [orig:
      nullum] artem literis sine interpraete, et sine aliqua exercitatione percipi posse,
      testis
      est M. Tullius. Ita hos in hac maxime arte usu venit, in qua exercitatio sine praeceptis
      magis confert, quam praecepta sine exercitatione. Hinc est quod saepenumero melius
      et
      absolutius canunt, qui qua[n]tulacumque huius artis cognitionem sola exercitatione
      sibi peperunt, quam absoluti musici solis praeceptis, non etiam exercitatione
      adhibita. Usus enim artium magister est. Finis.</p>
   <p>Impressum Cracoviae per Hieronymum Vietorem Anno domini
      M.D.XXXIIII.</p>
</div>
</main>

</body>
</html>

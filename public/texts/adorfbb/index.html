<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Item de organo [f. 50v in marg.]</p>
   <p>Cum multi ueterum ac modernorum de diaphonia satis indiscrete
      tractassent ego ipsarum naturam uocum et usualium organizatorum modos intuens tribus
      solum
      modis cum alii plures organizandi modos uelint. quecumque organizantibus necessaria
      uiderentur compendiose explicaui . in hiis enim tribus modis quicquid in pluribus
      aliis
      continetur. si subtiliter ingenii acumen aliquis aplicauerit aut inuenire cessabit.
      Quare
      quid sit organum prius dicendum est. | [f. 51r in marg.]</p>
   <p>Organum est uox sequens precedentem sub celeritate diapente uel
      diatassaron uel dittoni uel semidittoni. quarum id est precedentis uel subsequentis
      fit
      copula aliqua decenti consonantia.</p>
   <p>Diaphonia uocum disiunctio dicitur. quam nos organum uocamus.
      Disiuncte enim uoces ab inuicem concorditer dissonant uel dissonanter concordant .
      qua
      organizatores ita utuntur. quatinus per diapente uel diatessaron uel dittonum uel
      semidittonum discurrant. Facta igitur hac diffinitione natura uocum perspicienda est.
      Prima
      uox organi aut manebit coniuncta cum precedenti per diapason uel in eadem. aut manebit
      disiuncta pars aliquarum supradictarum quatuor consonantiarum. Medie uero uoces per
      easdem
      supradictas discurrunt. Copulatio uero fit quollibet modo. Itaque cum quatuor sint
      uoces.
      una organalis dicitur. Nam prima quandoque iungitur secunda semper disiungitur. tertia
      est
      intuens prestolantem ut abilem copulam tribuat quarte uoci cum qualibet consonantia.
      Vbi
      uero tres uoces perspiciuntur tantum est inceptio et copulatio . duabus uero sola
      coniunctio. Hiis itaque dictis tres modos consideremus quorum primus est quando prima
      uox
      copulatur cum precedenti. Secundus fit per disiunctionem ipsius uocis. Tertius summitur
      a
      mediis uocibus que mutantur. quod autem dictum est uerbis ostendamus exemplis.</p>
   <p>Quando prima uox copulatur cum precedenti.</p>
   <p>D&nbsp;F&nbsp;a&nbsp;c&nbsp;G&nbsp;c&nbsp;a. <br>D&nbsp;D&nbsp;D&nbsp;F&nbsp;D&nbsp;C&nbsp;D. Descendit
      <br></p>
   <p>Per disiunctionem ipsius uocis</p>
   <p>a&nbsp;F&nbsp;&nbsp;a&nbsp;c&nbsp;G&nbsp;a&nbsp;c Descendit <br></p>
   <p>Que mutantur mediis uocibus.</p>
   <p>G&nbsp;F&nbsp;D&nbsp;C&nbsp;&nbsp;&nbsp;A Descendit&nbsp;[Gamma]. <br></p>
   <p>Explicatis breuiter tribus modis ad mediarum naturam uocum transeundum
      est. Per eas enim tota uis organizandi discurrit. Medie siquidem uoces per quatuor.
      supradictas consonantias incedunt quarum diapente et diatessaron. principatum organi
      possidere dicuntur eo quod modulantius in eis organum resonet et constitutiue diapason
      considerentur. Vt in dispositione IIII. litterarum superius ostensum est. Que id est
      medias
      aliquando in depositione cantus eleuamus aliquando utraque in circulum tememus. quandoque
      utraque deponimus quandoque utraque eleuamus. Que omnia melius usu organizatorum quam
      regulis declarantur. Sciatur itaque quoniam organales uoces affinitatem debent habere
      cum
      precedentibus id est cum uocibus cantus. ad supradicta enucleanda huius exempla ponimus.
      Illic ubi dicit. Si cantus tenebit .D. organum erit in a. et cetera.</p>
   <p>Adtendendum uero est. quoniam nisi uertendo ad copulam medie
      diaphonales uoces plus tertia uoce ad cantum se numquam debent coniungere. [Gamma].
      et A
      faciunt tonum. A. et B. similiter tonum et he tres faciunt dittonum id est duos tonos.
      siue
      gradatim siue transiliendo. | [f. 51v in marg.] B. autem et C. faciunt semitonium
      id est non
      plenum tonum. A. uero et B. et C. faciunt semidittonum id est tonum et semitonium.
      [Gamma].
      autem et A. et B. et C. faciunt diatessaron id est dittonum et semitonium. et diatessaron.
      interpretatur de quatuor quia de uocibus quatuor constat. Diapente autem interpretatur
      de
      .V. quia fit de .V. uocibus continet tres tonos et semitonium.</p>
</div>
</main>

</body>
</html>

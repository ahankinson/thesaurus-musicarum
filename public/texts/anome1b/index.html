<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>COMPOSITIO MONOCORDI SECUNDUM ENCHIRIADEM</p>
   <p>[right column] Partire totum A per medium et habebis H. Partire per
      medium A usque ad H et habebis D. Accipe terciam partem de toto A et habebis E. Accipe
      quartam partem de toto D et habebis G. Accipe medietatem de toto G et appone eidem
      retro et
      habebis C. Accipe terciam partem de toto E et appone eidem retro et habebis B. Accipe
      terciam partem de toto B et habebis F. Ecce habes octo cordas. Partire per medium
      totum B et
      habebis I. Accipe terciam partem de toto F et habebis K. Partire per medium totum
      D et
      habebis L. Partire per medium totum E et habebis M. Partire per medium totum F et
      habebis N.
      Accipe [right column] terciam partem de toto K et habebis O. Divide per
      medium totum H et habebis P. Divide per medium totum I et habebis Q. Divide per medium
      totum
      K et habebis R. Accipe terciam partem de toto O et habebis S. Ecce habes duodeviginti
      cordas.</p>
   <p>Primae quattuor cordae dicuntur graves. Item aliae quattuor dicuntur
      finales. Aliae quattuor dicuntur superiores. Et aliae quattuor nuncupantur excellentes.
      Et
      super has sunt duae positae, quae dicuntur iacentes. Primae igitur quattuor notantur
      per hos
      caracteres [signa]. Aliae quattuor per hos notantur [signa]. Aliae quattuor per hos
      [signa].
      Aliae quattuor per hos [signa]. Aliae duae extremae hos habent caracteres [signa].
      In
      omnibus quaternis cordis prima vocatur prothus, secunda deuterus, tercia tritus, quarta
      tetrardus.</p>
   <p>[right column] Cantus, qui legitime est factus, has debet tenere mensuras in
      ascendendo et descendendo: Quartam cordam secundum Boetium et quintam secundum Enchiriadem.
      Sunt finales primi toni, qui dicitur protus, et secundi, qui dicitur plagis proti,
      id est
      iunior primi toni. Quando plus ascendit cantus de primo tono supra finalem cordam,
      tangit
      octavam et secundum quosdam nonam, sed hoc rarissime. Descendit autem subtus usque
      ad
      terciam et rarissime usque ad quartam. Secundus autem tonus, qui est iunior primi,
      ascendit
      supra finalem usque ad quintam et rarissime tangit sextam. Et praeter has tangit secundum
      Boetium illam cordam, quae vocatur paramese, quae non invenitur in alio monocordo.
      Descendit
      autem usque ad quartam et secundum Enchiriadem usque ad quintam. Similiter fit in
      aliis
      tonis. Est autem finalis corda in tercio et quarto tono secundum Boetium quinta et
      secundum
      Enchiriadem sexta, in quinto et sexto secundum Boetium sexta et secundum Enchiriadem
      septima, in septimo et octavo secundum Boetium septima et secundum Enchiriadem octava.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS UNDECIMUS CAPITULUM PRIMUM DE TONIS, QUI PROPRIE MODI
      DICUNTUR QUID SINT</p>
   <p>2. Tonus, tropus, sive modus, secundum dicta Boetii, est constitutio
      vocum in totis vocum ordinibus, differens acumine ac etiam gravitate.</p>
   <p>3. Item tropus sive modus est species modulata ex tonis et semitoniis
      prodiens generata;</p>
   <p>4. ab hac namque modi nomen acceperunt, scilicet a modulatione.</p>
   <p>5. Tropi vero modi dicuntur, et modi toni:</p>
   <p>6. tropi cum convertuntur, puta cum unus in alium transit, ut est
      mixtus vel commixtus, nam tropus grece, latine conversio;</p>
   <p>7. modi cum modulantur;</p>
   <p>8. toni quia ex tonis et eorum partibus generantur.</p>
   <p>1. CAPITULUM SECUNDUM DE TONIS QUOT SINT ET QUI</p>
   <p>2. Modi, tropi, sive toni fuerunt quatuor primitus adinventi,
      scilicet prothus, deuterus, tritus, et tetrardus,</p>
   <p>3. sed propter inconvenientem uniuscuiusque ascensum et
      descensum,</p>
   <p>4. quia quilibet poterat ascendere ad decimam a fine suo et
      descendere sextam, quod erat laboriosum humane voci proferre,</p>
   <p>5. in alios quatuor sunt divisi,</p>
   <p>6. et sic sunt octo, scilicet primus, secundus, et ceteri.</p>
   <p>7. Ut enim inconveniens ascensus et descensus, ut predicitur, vitaretur,
      quatuor dignioribus, scilicet imparibus, attributus est ascensus, et merito imparibus,</p>
   <p>8. nam, ut supra monstratum est, nobilioris proprietatis est numerus
      impar quam par,</p>
   <p>9. et ideo predicti quatuor impares sunt auctentici nominati;</p>
   <p>10. reliquis vero quatuor paribus est attributus descensus, et
      plagales sive subiugales sunt a doctoribus musice nuncupati,</p>
   <p>11. a quibus quidem etiam ordinatum est ut omnes octo deberent bini
      associati in quatuor dissimilibus litteris terminare,</p>
   <p>12. que ab ipsis vocate sunt finales, et sunt iste: D, E, F, et G
      graves.</p>
   <p>13. Prothus autem cum suo subiugali finitur in voce quarta, que est
      sub D gravi;</p>
   <p>14. deuterus cum suo subiugali in voce quinta, que est sub E gravi;</p>
   <p>15. tritus cum suo subiugali in voce sexta, que est sub F gravi;</p>
   <p>16. tetrardus cum suo subiugali in voce septima, que est sub G
      gravi.</p>
   <p>17. Et quia propter accidentia quamplura inconvenientia cadentia in
      ipsis tonis, vel in ipsorum aliquibus, que inferius ostendentur, non possent ipsi,
      vel
      ipsorum aliqui, semper in predictis litteris terminare,</p>
   <p>18. ideo a doctoribus musicis alie quatuor sunt reperte, que
      confinales dicuntur, in quibus interdum toni predicti, vel ipsorum aliqui, necessario
      finiuntur,</p>
   <p>19. et sunt iste: a, [sqb], c, et d acutum, que singulariter
      correspondent finalibus supradictis superius per dyapente.</p>
   <p>20. Istorum autem tonorum alius perfectus, alius imperfectus, alius
      plusquamperfectus, alius mixtus, et alius commixtus dicitur.</p>
   <p>21. Tonus perfectus dicitur ille qui implet modum suum supra et
      infra.</p>
   <p>22. Implere enim modum suum in auctenticis est a suo fine ad dyapason
      ascendere et non ultra, et ab eodem fine descendere unum tonum</p>
   <p>23. excepto trito, qui semitonium habet a fine, de quo in speciali
      regulam ostendemus;</p>
   <p>24. de ceteris vero tribus exempla sunt hec:</p>
   <p>[Marchetus, 378,1; text: 1] </p>
   <p>[Marchetus, 378,2; text: 3]</p>
   <p>[Marchetus, 380,1; text: 5]</p>
   <p>25. Implere autem modum suum in plagalibus est a fine suo ad sextam
      ascendere et ab eodem fine quartam descendere et non ultra, ut hic:</p>
   <p>[Marchetus, 380,2; text: 2]</p>
   <p>[Marchetus, 380,3; text: 4]</p>
   <p>[Marchetus, 380,4; text: 6]</p>
   <p>26. Tonus vero imperfectus, sive sit auctenticus sive sit plagalis, dicitur
      ille qui non implet modum suum, aut supra aut infra, modo superius declarato, ut hic:</p>
   <p>[Marchetus, 382,1; text: 1]</p>
   <p>[Marchetus, 382,2; text: 2]</p>
   <p>[Marchetus, 382,3; text: 3]</p>
   <p>[Marchetus, 382,4; text: 4]</p>
   <p>[Marchetus, 382,5; text: 5]</p>
   <p>[Marchetus, 384,1; text: 6]</p>
   <p>[Marchetus, 384,2; text: 7]</p>
   <p>[Marchetus, 384,3; text: 8]</p>
   <p>27. Tonus plusquamperfectus auctenticus dicitur ille qui ultra
      dyapason a suo fine ascendit, scilicet ad nonam vel ad decimam;</p>
   <p>28. plusquamperfectus vero plagalis dicitur ille qui infra quartam a
      suo fine descendit.</p>
   <p>29. Regula: Omnis auctenticus tonus dicitur plusquamperfectus solum a parte
      supra;</p>
   <p>30. plagalis vero quilibet solum a parte infra.</p>
   <p>31. Tonus mixtus dicitur ille, si auctenticus est, qui plus quam unum
      tonum descendit a fine suo, tangens aliquid de sui plagalis descensu, ut hic:</p>
   <p>[Marchetus, 386] </p>
   <p>32. mixtus vero plagalis dicitur ille qui supra sextam a suo fine ascendit,
      sui auctentici tangens ascensum, vel aliquid de ascensu, ut hic:</p>
   <p>[Marchetus, 388]</p>
   <p>33. Regula: Omnis auctenticus mixtus infra; plagalis vero supra.</p>
   <p>34. Tonus commixtus dicitur ille qui cum alio quam cum suo plagali si
      auctenticus est, vel cum alio quam cum suo auctentico si est plagalis, misceri videtur,</p>
   <p>35. ut de speciebus ipsorum inferius ostendetur.</p>
   <p>1. CAPITULUM TERCIUM DE TONIS: QUOMODO NON SOLUM PROPTER ASCENSUM ET
      DESCENSUM IUDICANDI SINT</p>
   <p>2. Sunt nonnulli qui absque specierum lege cantus diiudicant cuius
      toni sint solum propter ascensum et descensum inspecto fine, quorum iudicium pluribus
      rationibus nullum est.</p>
   <p>3. Prima ratio est quod non omnis cantus qui auctenticus est ob sui
      brevitatem acumen sumit, neque omnis qui plagalis est depositionem.</p>
   <p>4. Secunda est quia unus cantus plagalem habebit depositionem et
      auctentica carebit elevatione</p>
   <p>5. et tamen talis tonus non plagalis sed auctenticus iudicabitur,</p>
   <p>6. ut est Responsorium Sint lumbi vestri precincti et similes.</p>
   <p>7. Tercia est quod sophystice poterit formari unus cantus de speciebus tercii
      toni, et in fine possemus addere unum tonum eidem infra, scilicet in finali primi,</p>
   <p>8. et tamen talis tonus non erit primus sed tercius;</p>
   <p>9. nam si primus diceretur, videretur quod tonus additus infra plus
      haberet de potestate formationis tonorum quam principia, distinctiones, et species
      ipsorum,
      quod erroneum est et falsum.</p>
   <p>10. Hiis rationibus dicimus quod tales iudicantes cantus de tonis
      solum propter ascensum et descensum non musici sed ceci, errorisque cantores
      potius dici possunt.</p>
   <p>11. Nos enim proposuimus ostendere quomodo cantus per suas
      distinctiones et species cognoscantur,</p>
   <p>12. nam, ut dicit Bernardus, species sunt musicales epule, que modos
      creant.</p>
   <p>1. CAPITULUM QUARTUM DE FORMATIONE TONORUM PER SPECIES</p>
   <p>2. Primus tonus formatur ex prima specie dyapente, que est a D gravi
      ad a acutum, et ex prima specie dyatessaron superius.</p>
   <p>3. Est enim in unoquoque tonorum species dyatessaron superius illa
      que supra in dyapente incipitur sursumque tendit, ut hic:</p>
   <p>[Marchetus, 394]</p>
   <p>4. Ex hiis duabus speciebus, si bene advertimus, formatur sursum primi toni
      perfectio, atque tono addito infra eius finalem, eius perfectio in deorsum, ut hic:</p>
   <p>[Marchetus, 396]</p>
   <p>5. Sed posset aliquis dicere: Debet cantari primus tonus per b
      rotundum an per [sqb] quadrum?</p>
   <p>6. Dicimus quod per [sqb] quadrum semper quando modum suum implet
      superius, ut dictum est,</p>
   <p>7. et ratio est quia tunc in ipso prima species dyapente et
      dyatessaron, ex quibus formatur, rationabiliter reperitur,</p>
   <p>8. quod non esset si per b rotundum cantaretur,</p>
   <p>9. nam supra primam speciem dyapente non reperiretur prima
      dyatessaron, sed secunda, que in deutero et eius plagali proprie reperitur.</p>
   <p>10. Si vero suum modum non implet tunc est dupliciter
      advertendum,</p>
   <p>11. quia aut ascendit ultra primam suam speciem dyapente ad b acutum
      et non ulterius, et tunc semper per b rotundum debet modulari et cum sexto dicitur
      esse
      commixtus, ut hic,</p>
   <p>[Marchetus, 398]</p>
   <p>12. aut aliquando ad c acutum attingit, et tunc dupliciter,</p>
   <p>13. quia aut ascendit ad b predictum acutum pluribus vicibus et ad c
      acutum post hec ascendit, antequam descendat ad F grave, et tunc semper cantabitur
      per [sqb]
      quadrum, ut hic,</p>
   <p>[Marchetus, 400]</p>
   <p>14. aut ascendit ad predictum b et antequam ascendat ad c acutum
      descendit ad F grave, et tunc per b rotundum cantare debemus.</p>
   <p>15. Sicque patet quod si primo occurrat sibi c acutum quam F grave,
      cantari debet per [sqb] quadrum;</p>
   <p>16. si vero primo F, per b rotundum.</p>
   <p>17. Sed notandum est quod primus tonus et subiugalis eius possunt
      terminari in quolibet loco manus ubi species que ipsos formant superius et inferius
      possunt
      proprie ordinari,</p>
   <p>18. et idemque dicimus de quolibet alio tono, tam auctentico quam etiam
      subiugali, ut de ipsis inferius ostendetur.</p>
   <p>19. Sed posset aliquis dicere: Quare in A grave non constituitur
      prima species dyapente, nam fit ex tono, semitonio, et duobus tonis, et ibi finiatur
      primus
      et secundus tonus, et sic subsequenter alie species ex quibus toni aliqui, sive reliqui,
      ordinantur?</p>
   <p>20. Respondemus, et pluribus rationibus.</p>
   <p>21. Prima est quod licet in A grave possimus sursum ascendendo
      incipere primam speciem dyapente, supra ipsam tamen prima species dyatessaron nullatenus
      reperitur.</p>
   <p>22. Secunda ratio est quod subiugalis primi suum non haberet
      descensum.</p>
   <p>23. Tercia est quod subsequenter procedendo non possemus secundam
      dyapente speciem invenire,</p>
   <p>24. nam a [sqb] gravi ad F grave nulla species esse potest, sed coniunctio,
      ut superius est ostensum.</p>
   <p>25. Sed iterum dicet aliquis: Superius ostendistis quod quilibet
      tonus potest propter aliquod accidens in confinalibus terminare;</p>
   <p>26. nunc autem dico quod si primus tonus finitur in eius confinali,
      non habet supra suam dyapente primam speciem dyatessaron, sed secundam,</p>
   <p>27. et hec est una ratio quam adducitis quare non potest in A grave
      rationabiliter terminare;</p>
   <p>28. ad quod sic respondemus: Si aliquis tonus in confinali finitur,
      hoc semper est propter accidens,</p>
   <p>29. nam quilibet tonus debet in finali sua proprie terminari, et tunc
      talis tonus dicitur regularis, eo quod iuxta sibi datam regulam modulatur.</p>
   <p>30. Si autem, ut dictum est, in finali finiri non potest, debet in confinali,
      et tunc talis tonus irregularis dicitur, eo quod propter accidens quod in eo est,
      vel esse
      potest, secundum sibi datam regulam propriam non incedit, ut est Graduale Nimis honorati
      sunt et cetera et similes,</p>
   <p>31. quod quidem est secundi toni, et in eius confinali propter duo
      accidentia que in ipso cadunt necessario terminatur,</p>
   <p>32. et primum est quia in dictione tui, scilicet in sillaba una,
      oportet quod cantetur per b rotundum, quod facere non possumus si in finali propria
      terminaret,</p>
   <p>33. nam in E grave caderet b rotundum, quod quidem ibi naturaliter
      non existit, ut hic:</p>
   <p>[Marchetus, 406; text: amici tui]</p>
   <p>34. Secundum est propter tonum qui habetur in descensu in dictione deus et in
      pluribus aliis locis ipsius Gradualis et Versus, quia si in finali terminaret, fieret
      tonus
      a C gravi ad [sqb] quadrum, ubi naturaliter non existit, ut hic:</p>
   <p>[Marchetus, 408; text: Deus]</p>
   <p>35. Et hoc idem dicimus de quolibet tono, scilicet quod propter
      aliquod accidens, vel plura, terminare in confinali, si in finali sua non potest proprie
      collocari.</p>
   <p>36. Sunt namque nonnulli cantus qui neque in finali neque in
      confinali finiri possunt, propter aliqua inconvenientia accidentia in ipsis
      cadentia, ut est Communio Beatus servus et similes,</p>
   <p>37. nam si in finali propria terminatur, tunc oportet quod fiat
      semiditonus descendendo ab a acuto ad F grave in eo loco ubi dicitur invenerit, a
      sillaba ne
      ad sillabam rit.</p>
   <p>38. Preterea ille species dyatessaron que sunt ab invenerit usque ad
      dico vobis sunt in figura prime speciei dyatessaron,</p>
   <p>39. et earum prolatio sonat terciam speciem dyatessaron,</p>
   <p>40. nam in omni loco ubi descendimus de G gravi in F grave
      naturaliter coinclinamur ad semitonium proferendum,</p>
   <p>41. ut hic de ambobus accidentibus predictis possumus probabiliter
      experiri:</p>
   <p>[Marchetus, 412,1; text: Invenerit vigilantem amen dico vobis]</p>
   <p>42. Si autem in confinali debeat terminare, tunc oportet quod fiat
      semitonium ascendendo ab f acuto ad g acutum in eo loco ubi dicitur servus, in ser
      sillabam,
      ut hic patet,</p>
   <p>[Marchetus, 412,2; text: Servus]</p>
   <p>43. et in pluribus aliis locis, quod quidem semitonium non est ibi
      naturaliter.</p>
   <p>44. Preterea primum inconveniens, quod erat a ne sillaba ad sillabam
      rit, scilicet ab a acuto ad F grave, nunc ab e acuto ad c acutum similiter invenitur;</p>
   <p>45. item aliud, scilicet de speciebus dyatessaron, ut hic clarissime
      demonstratur,</p>
   <p>[Marchetus, 414; text: Invenerit vigilantem amen dico vobis]</p>
   <p>46. et hiis rationibus dicimus quod quilibet tonus potest terminare
      in quolibet loco manus ubi eius species possunt proprie reperiri.</p>
   <p>47. Debemus enim locare hanc Communionem, Beatus servus, in a acuto,
      principium et finem cantando per b rotundum, medium autem eius et distinctiones per
      [sqb]
      quadrum, et in eodem loco etiam terminatur, ut hic patet,</p>
   <p>[Marchetus, 416; text: Beatus servus, constituet eum]</p>
   <p>48. et talis tonus dicitur acquisitus, eo quod acquiruntur eius
      species per variationem signorum b rotundi et [sqb] quadri, et in alio loco que improprie
      terminantur.</p>
   <p>49. DE PRINCIPIIS PRIMI TONI</p>
   <p>50. Primus tonus habet principia propria quinque, scilicet C, D, F,
      et G grave, et a acutum;</p>
   <p>51. commixtum vero unum, scilicet E grave;</p>
   <p>52. mixta autem duo, scilicet A et [sqb] grave.</p>
   <p>53. Incipitur namque primus tonus in A gravi, ut predicitur, mixte,
      ut Graduale Gloriosus Deus, cuius Versus est Dextera tua, Domine.</p>
   <p>54. Sed posset aliquis dicere:</p>
   <p>55. Quare Graduale istud propter eius descensum non iudicatur de
      secundo tono et Versus eius propter eius ascensum de primo?</p>
   <p>56. Respondemus quod Graduale et eius Versus una et eadem
      consequentia cantus est,</p>
   <p>57. nam habito proprio fine Gradualis consideratisque ascensu et
      descensu eius et Versus necessario ipsorum speciebus a fine proprio Gradualis
      debemus ipsum et eius Versum continue iudicare.</p>
   <p>58. Et id dicimus de Responsoriis Nocturnis cum eorum Versibus atque
      de quolibet Alleluya et eius Versu.</p>
   <p>59. In [sqb] gravi, et iterum mixte, incipitur primus tonus, ut
      Graduale Salvum fac servum, cuius Versus est Auribus percipe.</p>
   <p>60. Sed sunt nonnulli qui hoc Graduale incipiunt in F gravi, et tunc
      terminatur in confinali primi,</p>
   <p>61. et ratio que movet ipsos hec est:</p>
   <p>62. Dicunt enim quod incipere ipsum per dispositionem duorum tonorum
      subsequentium est magis consonans auditui, et quod est magis conformis nature prolatio
      ipsorum duorum tonorum quam prolatio semiditoni, que surgit si in finali propria terminatur,
      ut hic in ambobus principiis patet,</p>
   <p>[Marchetus, 422; text: Salvum fac] </p>
   <p>63. quibus sic respondemus:</p>
   <p>64. De duobus inconvenientibus necessario cadentibus in cantu aliquo
      semper quod est minus eligendum est,</p>
   <p>65. sed incipere hoc Graduale in [sqb] gravi cum additione b rotundi
      est minus inconveniens quam ipsum incipere in F gravi,</p>
   <p>66. ergo et cetera.</p>
   <p>67. Si enim incipitur in [sqb] gravi cum additione b rotundi, talis additio
      naturaliter non est ibi sed melioris sonoritatis causa.</p>
   <p>68. Dictum b rotundum in sui principio addimus deserviens duabus
      solum notis sive vocibus, ut hic patet:</p>
   <p>[Marchetus, 424; text: Salvum fac, Auribus per]</p>
   <p>69. Incipere autem ipsum in F gravi surgit inconveniens unum, quod in
      pluribus locis cadit,</p>
   <p>70. nam necessario in f acuto fit mi et in g acuto per consequens fa
      pluribus et diversis vicibus, ubi etiam naturaliter non existunt, ut hic,</p>
   <p>[Marchetus, 426; text: Salvum fac, Auribus per]</p>
   <p>71. et quia hoc inconveniens maius est, ideo ipsum in [sqb] gravi cum
      additione, ut predicitur, b rotundi debemus necessario figurare,</p>
   <p>72. et talis tonus dicitur artificialis, eo quod artificialiter
      locatur unus tonus ubi naturaliter non existit.</p>
   <p>73. Incipitur primus tonus in C gravi, ut est Introitus Gaudeamus omnes in
      Domino;</p>
   <p>74. in D gravi ut Introitus Statuit ei Dominus.</p>
   <p>75. Sed posset aliquis dicere:</p>
   <p>76. Quare non possumus incipere hunc Introitum, Statuit, in G
      gravi,</p>
   <p>77. nam ibi per dispositionem b rotundi inveniuntur omnes species
      dyatessaron et dyapente, que eidem competunt, sicut si in D gravi incipiatur,</p>
   <p>78. ut in presentibus patet exemplis:</p>
   <p>[Marchetus, 428; text: Statuit ei Dominus testamentum pacis]</p>
   <p>[Marchetus, 430; text: Statuit ei Dominus testamentum pacis]</p>
   <p>79. Respondemus quod talis tonus a parte compositionis dicetur
      proprius, eo quod ex speciebus suis propriis sit formatus,</p>
   <p>80. sed dicetur improprius a parte locationis, quia in loco alio quam
      in proprio collocatur.</p>
   <p>81. In E gravi, et hoc commixte et raro, ut Responsorium Annuntiatum
      est per Gabrielem.</p>
   <p>82. Commixte dicimus, quia tale principium principaliter tercio et quarto
      competit tonis.</p>
   <p>83. In F gravi, ut Introitus Ego autem in Domino;</p>
   <p>84. in a acuto, ut Introitus Sapientiam sanctorum.</p>
   <p>85. Possunt autem species ipsius in principiis propriis et in c et d
      acuto proprie terminare;</p>
   <p>86. mixte autem in mixtis; et commixte, sed rarissime, in E
      gravi.</p>
   <p>87. DE SECUNDO TONO</p>
   <p>88. Secundus tonus formatur ex prima specie dyapente et ex prima
      specie dyatessaron, communi et inferius.</p>
   <p>89. Dicitur enim species communis illa, in quolibet tonorum, que incipitur in
      eodem spacio vel linea ubi tonus ille terminare debet, sursumque tendit,</p>
   <p>90. que quidem species et in auctenticis et in plagalibus, licet
      sepius in plagalibus, poni potest.</p>
   <p>91. Hec enim species si in cantu aliquo fuerit pluries repercussa et
      cantus a fine non ultra sextam ascendat etiam si nichil descendat, tonus ille iudicabitur
      subiugalis.</p>
   <p>92. Species autem dyatessaron inferior dicitur illa, in quolibet
      tonorum, que incipitur ubi tonus terminare debet descendens infra,</p>
   <p>93. ut hic de predictis speciebus in secundo patet tono:</p>
   <p>[Marchetus, 434; text: Prima dyapente, Communis, Inferius]</p>
   <p>94. Debet namque cantari secundus tonus semper per b rotundum,</p>
   <p>95. cuius ratio est quia secundus, eo quod subiugalis est, ultra
      sextam scandere non potest, ut superius dictum est.</p>
   <p>96. Ad ipsam vero si ascenderet per [sqb] quadrum, tunc ab F gravi
      quomodocunque ascendendo ad dictum [sqb] vel ab ipso [sqb] quomodocunque descendendo
      ad
      predictum F fieret tritoni duricia, que in cantu quolibet est penitus evitanda.</p>
   <p>97. DE PRINCIPIIS SECUNDI TONI</p>
   <p>98. Secundus habet principia propria quinque, scilicet A, C, D, E, et
      F grave, et unum plusquamperfectum, scilicet [Gamma].</p>
   <p>99. Incipitur autem in [Gamma], licet raro, ut Responsorium Educ de
      carcere;</p>
   <p>100. in A ut Responsorium de ore leonis;</p>
   <p>101. in C ut Antiphona O Sapientia;</p>
   <p>102. in D ut Responsorium Memento mei Deus;</p>
   <p>103. in E, licet raro, ut Antiphona Ecce Maria;</p>
   <p>104. in F ut Introitus Me expectaverunt.</p>
   <p>105. Possunt species eius terminare in suis propriis principiis et in G
      gravi, itemque in a acuto.</p>
   <p>106. DE TERCIO TONO</p>
   <p>107. Tercius tonus formatur ex secunda specie dyapente et secunda
      specie dyatessaron superius, ut hic:</p>
   <p>[Marchetus, 440]</p>
   <p>108. Ex hiis duabus speciebus addito tono infra perficitur tercius
      tonus.</p>
   <p>109. Debet namque cantari tercius tonus semper proprie per [sqb]
      quadrum,</p>
   <p>110. cuius ratio est quia omnis tonus a fine suo dyapente sursum
      requirit, que est eius, ut supra diximus, confinalis.</p>
   <p>111. Si enim per b rotundum modularetur tunc a propria eius finali ad ipsum b
      species nulla esset, ut supra de coniunctiones est ostensum.</p>
   <p>112. Preterea cum talis cantus vellet ascendere ad suum perfectum
      ascensum, qui est e acutum, inveniret tritoni duriciam, que est a primo b acuto ad
      ipsum e,
      que, ut sepe diximus, est vitanda.</p>
   <p>113. DE PRINCIPIIS TERCII TONI</p>
   <p>114. Tercius tonus habet principia quatuor, scilicet E, F, et G
      grave, et c acutum.</p>
   <p>115. Incipitur autem tercius tonus in E, ut Introitus Confessio;</p>
   <p>116. in F, ut Introitus Nunc scio vere;</p>
   <p>117. in G, ut Antiphona Qui sequitur me;</p>
   <p>118. in c acuto, ut Responsorium Rogavi Dominum.</p>
   <p>119. Possunt eius species terminare in omnibus suis principiis et in
      D gravi, atque in a, [sqb] secundo, et e acuto.</p>
   <p>120. Sed posset aliquis dicere:</p>
   <p>121. Quare Versus Responsoriorum tercii toni et Seculorum a fine
      huius incipiunt sursum in sexta, cum aliorum Responsoriorum auctenticorum incipiantur
      Versus
      in dyapente?</p>
   <p>122. Dicimus quod ad evitandam tritoni duriciam, que caderet, vel
      cadere posset, cum [sqb] secundo acuto descensum faceret ad E grave, vel ab
      ipso E ascensum faceret ad [sqb] predictum.</p>
   <p>123. DE QUARTO TONO</p>
   <p>124. Quartus tonus formatur ex secunda specie dyapente et secunda
      dyatessaron, communi et inferius, licet raro utatur dyatessaron inferius, sed tamen
      potest,
      ut hic:</p>
   <p>[Marchetus, 446]</p>
   <p>125. Debet autem cantari quartus tonus, ratione data de tercio, per
      [sqb] quadrum.</p>
   <p>126. Sed quia sunt aliqui cantus ipsius toni ascendentes a fine suo
      ad dyapente supra, tangentes in eorum ascensu F grave, vel descendentes ab ipso dyapente
      ad finem predictum, iterum tangentes F, in quibus duricia occurreret
      tritoni,</p>
   <p>127. ideo dicimus, ad dictam duriciam evitandam, quod tales cantus
      cantari debeant per b rotundum, ut est Responsorium Ierusalem et huic similes:</p>
   <p>[Marchetus, 448; text: Ierusalem, quare merore consumeris]</p>
   <p>128. DE PRINCIPIIS QUARTI TONI</p>
   <p>129. Quartus tonus habet principia sex, scilicet C, D, E, F, et G
      grave, et a acutum.</p>
   <p>130. Incipitur autem in C, ut est Invitatorium Surgite,
      vigilemus;</p>
   <p>131. in D, ut Antiphona Secus decursus;</p>
   <p>132. in E, ut Antiphona Post partum virgo;</p>
   <p>133. in F, ut Responsorium Interrogabat magos Herodes;</p>
   <p>134. in G, ut Antiphona Syon, noli timere;</p>
   <p>135. in a acuto, ut Antiphona Et omnis mansuetudinis eius.</p>
   <p>136. Possunt eius species terminare in omnibus suis principiis et in
      [sqb] secundo gravi, sed raro.</p>
   <p>137. DE QUINTO TONO</p>
   <p>138. Quintus tonus formatur in suo ascensu ex tercia specie dyapente
      et tercia dyatessaron superius, ut hic:</p>
   <p>[Marchetus, 454,1] </p>
   <p>139. in descensu vero ex eadem specie dyatessaron et ex quarta
      dyapente, ut hic:</p>
   <p>[Marchetus, 454,2]</p>
   <p>140. Sed dicet aliquis:</p>
   <p>141. Ergo videtur quod quintus tonus in eius ascensu cantetur per
      [sqb] quadrum et in descensu per b rotundum.</p>
   <p>142. Dicimus quod sic, et triplici ratione.</p>
   <p>143. Prima est quod cum ascendit a fine ad dyapente supra,
      quomodocunque, talium prolatio notarum dulcior atque suavior ad auditum transit, necnon
      aptior in ore proferentis existit,</p>
   <p>144. ut hic probabiliter apparere potest:</p>
   <p>[Marchetus, 456]</p>
   <p>145. Secunda est ut in eo utamur tercia specie dyapente, que in nullo
      tonorum preterquam in ipso et eius subiugali poterat ordinari.</p>
   <p>146. Tercia ratio est ut cum vellet quintus ad eius perfectionem
      ascendere non inveniatur tritoni duricia, que adesset si per b rotundum ipsum
      ascendens cantaremus, scilicet a b primo acuto ad e acutum.</p>
   <p>147. Cantari debet etiam per b rotundum suo scilicet in descensu, ut
      cum vult se a dyapente supra ad finem deponere possit tritoni duriciam evitare.</p>
   <p>148. Ostendere namque volumus qualiter intelligatur eius ascensus ut
      cantetur per secundum [sqb] et eius descensus ut cantetur per primum,</p>
   <p>149. ubi dicimus quod quando circa c acutum sunt notule quinti toni
      non descendentes infra a acutum cantare debemus per [sqb] quadrum, ut hic,</p>
   <p>[Marchetus, 458]</p>
   <p>150. preterquam in aliquibus cantibus, ut est Responsorium Ecce Dominus
      veniet et Responsorium Ecce veniet Dominus et similes:</p>
   <p>[Marchetus, 460,1; text: Ecce Dominus veniet et omnes sancti eius
      cum]</p>
   <p>[Marchetus, 460,2; text: Ecce veniet Dominus protector]</p>
   <p>151. Sunt enim nonnulli indifferenter cantantes omnes fines Versuum quinti
      toni per [sqb] quadrum, nulla ratione tecti sed a casu et a fortuna, ut ceci in itinere
      incedentes.</p>
   <p>152. Contra quos sic dicimus, quod aliqui fines Versuum quinti toni
      cantari debent per [sqb] quadrum, aliqui vero per b rotundum.</p>
   <p>153. Debent enim fines ipsi cantari per [sqb] quadrum cum repetenda
      que est in Responsorio per ipsum [sqb] cantatur,</p>
   <p>154. nam finis Versus cum principio repetende una et eadem
      consequentia esse debet, ut est Responsorium Delectare in Domino,</p>
   <p>155. nam eius repetenda in d acuto incipitur et per [sqb] quadrum
      cantatur, ut hic patet,</p>
   <p>[Marchetus, 462; text: Et dabit tibi]</p>
   <p>156. et tunc finis Versus cantari debet etiam per [sqb] quadrum, ut hic:</p>
   <p>[Marchetus, 464,1; text: eius Et dabit tibi]</p>
   <p>157. Per b autem rotundum debent fines ipsi cantari cum repetenda per
      ipsum b cantatur, ut est in Responsorio Ecce Dominus veniet et in multis aliis,</p>
   <p>[Marchetus, 464,2; text: et imperium,Super omnes]</p>
   <p>158. nam si finis cantaretur per [sqb] quadrum, non esset eadem consequentia
      cum repetenda, que per b rotundum necessario modulatur, sed duricia aspera et iniocunda,
      ut
      ibi potest probabiliter intueri.</p>
   <p>159. Ergo bene dictum est quod aliqui tales fines debent per primum
      b, aliqui per secundum necessario modulari.</p>
   <p>160. DE PRINCIPIIS QUINTI TONI</p>
   <p>161. Quintus tonus habet principia propria quatuor, scilicet F et G
      grave, a et c acutum, et unum improprium, scilicet D grave.</p>
   <p>162. Incipitur autem in D, ut Graduale Pacifice loquebantur;</p>
   <p>163. in F, ut Responsorium Benedicam Dominum in omni tempore;</p>
   <p>164. in G, ut Communio Intellige clamorem;</p>
   <p>165. in a acuto, ut Responsorium Obsecro, Domine;</p>
   <p>166. in c, ut Responsorium Hodie nobis celorum.</p>
   <p>167. Possunt eius species terminare in omnibus suis principiis et in f acuto
      ac etiam in D gravi, sed raro et improprie.</p>
   <p>168. Sed notandum est quod quintus tonus rarissime descendit infra
      suum finem, eo quod ab infra non habet tonum, sed semitonium;</p>
   <p>169. sed si descendit, potest ad D grave, ut dictum est,
      attingere,</p>
   <p>170. et hoc dupliciter intelligendum est,</p>
   <p>171. quia si aliquis cantus huius toni incipiatur in D gravi, vel in
      aliqua parte sui ad ipsum attingat, et ultra dyapason a fine non transeat, talis cantus
      dicetur perfectus supra et infra;</p>
   <p>172. si vero ad ipsum D attingat et ultra dyapason a fine ascendat,
      dicetur plusquamperfectus supra et mixtus infra.</p>
   <p>173. DE SEXTO TONO</p>
   <p>174. Sextus tonus formatur in suo ascensu ex tercia specie dyapente
      et tercia dyatessaron inferius, ut hic:</p>
   <p>[Marchetus, 472,1]</p>
   <p>175. in descensu vero eius ex quarta specie dyapente et tercia
      dyatessaron inferius et communi, ut hic:</p>
   <p>[Marchetus, 472,2]</p>
   <p>176. Quare autem sic formatur et quomodo cantari debeat per b
      rotundum an per [sqb] quadrum ratio eadem est que suo auctentico dicta est.</p>
   <p>177. DE PRINCIPIIS SEXTI TONI</p>
   <p>178. Sextus tonus habet principia usitata tria, scilicet C, D, et F
      grave.</p>
   <p>179. Incipitur autem in C, ut Responsorium Tradiderunt me in
      manus;</p>
   <p>180. in D, ut Introitus Sacerdotes;</p>
   <p>181. in F, ut Responsorium Aspiciebam in visu.</p>
   <p>182. Potest etiam habere principium in G gravi et in a et b primo
      acuto, licet non sint in usu in cantibus Gregorii.</p>
   <p>183. Possunt eius species terminare in omnibus suis principiis et in
      G gravi et in a, b primo, et c acuto.</p>
   <p>184. DE SEPTIMO TONO</p>
   <p>185. Septimus tonus formatur ex quarta specie dyapente, que sursum
      tendens incipitur in G gravi et ex prima specie dyatessaron superius; addito tono
      infra eius
      perfectio invenitur, ut hic:</p>
   <p>[Marchetus, 476] </p>
   <p>186. Debet namque cantari septimus tonus semper per [sqb] quadrum,
      cuius ratio est quia si per b rotundum cantaretur, tunc nulla essentialis differentia
      inter
      ipsum et primum esset, nam ambo ex eisdem speciebus dyapente et dyatessaron
      formarentur;</p>
   <p>187. preterea non est aliquis tonus cui in suo ascensu possit
      applicari quarta species dyapente nisi huic et suo subiugali.</p>
   <p>188. DE PRINCIPIIS SEPTIMI TONI</p>
   <p>189. Septimus tonus habet principia sex, scilicet F et G grave, a,
      [sqb] secundum, c, et d acutum.</p>
   <p>190. Incipitur enim in F, ut Offertorium Portas celi;</p>
   <p>191. in G, ut Introitus Puer natus;</p>
   <p>192. in a, ut Introitus Eduxit Dominus;</p>
   <p>193. in [sqb] secundo acuto, ut Antiphona Dixit Dominus Domino;</p>
   <p>194. in c, ut Antiphona Benedicta filia;</p>
   <p>195. in d, ut Antiphona Sit nomen Domini.</p>
   <p>196. Possunt autem eius species terminare in omnibus suis principiis
      et in e et g acutis.</p>
   <p>197. DE OCTAVO TONO</p>
   <p>198. Octavus tonus formatur ex quarta specie dyapente, que incipitur
      in G gravi, et ex tercia specie dyatessaron, que incipitur in c acuto deorsum tendens,</p>
   <p>199. que quidem species eidem et eius auctentico communis est, licet
      sepius in ipso octavo ponatur, ut hic:</p>
   <p>[Marchetus, 482]</p>
   <p>200. item ex eadem quarta specie dyapente et prima specie dyatessaron
      inferius, que incipitur in G gravi deorsum tendens, ut hic:</p>
   <p>[Marchetus, 484]</p>
   <p>201. Debet enim cantari octavus tonus per [sqb] quadrum, ratione de
      eius auctentico dicta,</p>
   <p>202. nam si eius auctenticus cantaretur per b rotundum similis esset
      primo, iste eadem ratione similis esset secundo.</p>
   <p>203. DE PRINCIPIIS OCTAVI TONI</p>
   <p>204. Octavus tonus habet principia propria quinque, scilicet D, F, G
      grave, a et c acutum, et unum plusquamperfectum, scilicet C grave.</p>
   <p>205. Incipitur autem in C gravi, ut Offertorium Elegerunt apostoli;</p>
   <p>206. in D, ut Responsorium Iuravit Dominus;</p>
   <p>207. in F, ut Responsorium Merito hec patimur;</p>
   <p>208. in G, ut Responsorium Viri sancti;</p>
   <p>209. in a acuto, ut Responsorium Oravit Iacob;</p>
   <p>210. in c, ut Antiphona Ecce ancilla Domini.</p>
   <p>211. Possunt eius species terminare in omnibus suis principiis et in
      [sqb] secundo et d acuto.</p>
   <p>212. DE SPECIEBUS DYATESSARON ET DYAPENTE QUOMODO IN TONIS POSITE
      NOMINENTUR</p>
   <p>213. Viso et declarato de tonis, scilicet quomodo per species
      formentur, videre oportet de ipsis speciebus qualiter nominentur,</p>
   <p>214. ubi sciendum est quod specierum dyatessaron et dyapente alia
      principalis, alia terminalis; alia propria, alia communis; alia simplex, alia composita;
      alia aggregata, alia disgregata; alia apposita, alia preposita, alia supposita; alia
      continua; alia commixta; alia intensa, alia remissa dicitur.</p>
   <p>215. Principalis dicitur illa, sive dyatessaron sive dyapente, que
      ponitur in principio alicuius toni;</p>
   <p>216. terminalis dicitur illa que ponitur in fine, ut hic patet:</p>
   <p>[Marchetus, 490,1]</p>
   <p>[Marchetus, 490,2]</p>
   <p>[Marchetus, 490,3]</p>
   <p>[Marchetus, 490,4]</p>
   <p>217. propria dicitur illa que proprie in auctentico sive in plagali
      consistit, ut hic:</p>
   <p>[Marchetus, 490,5]</p>
   <p>[Marchetus, 490,6]</p>
   <p>[Marchetus, 490,7]</p>
   <p>[Marchetus, 490,8]</p>
   <p>218. communis, que poni potest et in auctentico et in plagali, licet, ut
      dictum sit, quod sepius in plagali, ut hic:</p>
   <p>[Marchetus, 492,1; text: Communis primi et secundi]</p>
   <p>[Marchetus, 492,2; text: Communis tercii et quarti]</p>
   <p>[Marchetus, 492,3; text: Communis quinti et sexti]</p>
   <p>[Marchetus, 492,4; text: Communis septimi et octavi]</p>
   <p>219. simplex, que simpliciter per se stat, ut hic,</p>
   <p>[Marchetus, 494,1] </p>
   <p>[Marchetus, 494,2]</p>
   <p>[Marchetus, 494,3]</p>
   <p>[Marchetus, 494,4]</p>
   <p>[Marchetus, 494,5]</p>
   <p>[Marchetus, 494,6]</p>
   <p>220. composita, que particulariter conficitur ex duabus, ut hic:</p>
   <p>[Marchetus, 494,7]</p>
   <p>[Marchetus, 494,8]</p>
   <p>221. aggregata, que aggregat omnes sonos suos in uno intervallo, ut hic:</p>
   <p>[Marchetus, 496,1]</p>
   <p>222. disgregata, que disgregat eius sonos, ut hic:</p>
   <p>[Marchetus, 496,2]</p>
   <p>223. apposita, que apponitur super altera, ut hic:</p>
   <p>[Marchetus, 496,3]</p>
   <p>224. preposita, cui preponitur aliquid minus quam dyatessaron, ut hic:</p>
   <p>[Marchetus, 498]</p>
   <p>225. supposita, cui supponitur aliquid minus quam dyatessaron, ut
      hic:</p>
   <p>[Marchetus, 500,1]</p>
   <p>226. continua, que fit ex uno intervallo, ut hic:</p>
   <p>[Marchetus, 500,2]</p>
   <p>227. commixta, cui additur alia species vel minus; secundum illud
      quod additur, competit proprie alteri tono et non illi cui additur, et tunc talis
      additio
      commixta dicitur, ut in infrascriptis figuris patet:</p>
   <p>[Marchetus, 502,1; text: Hec species primi commiscitur sexto]</p>
   <p>[Marchetus, 502,2; text: Hec species primi commiscitur quarto]</p>
   <p>[Marchetus, 502,3; text: Hec species primi commiscitur tercio]</p>
   <p>[Marchetus, 504,1; text: Hec species primi commiscitur septimo]</p>
   <p>[Marchetus, 504,2; text: Hec species primi commiscitur quinto]</p>
   <p>228. Ex hiis colligere possumus quod quilibet tonus potest cuicunque altero
      commisceri, et huius gratia cantari et per [sqb] quadrum et per b rotundum, licet
      non
      proprie, ut superius dictum est.</p>
   <p>229. Intensa species dicitur illa que fit per arsim, ut hic:</p>
   <p>[ClefC4,Lig4aaart on staff5]</p>
   <p>[ClefC4,Lig4aaart on staff5]</p>
   <p>[ClefC4,Lig4aaart on staff5]</p>
   <p>[ClefC4,Lig3aart on staff5]</p>
   <p>[ClefC4,Lig2art on staff5]</p>
   <p>230. remissa, que per thesim, ut hic:</p>
   <p>[ClefC5,L,S,S,S on staff5]</p>
   <p>[ClefC5,Lig4cdsnodad on staff5]</p>
   <p>[ClefC5,L,S,S,S on staff5]</p>
   <p>[ClefC5,Lig5cdsnodaad on staff5]</p>
   <p>231. DE INTERRUPTIONIBUS PRIME SPECIEI DYAPENTE ET QUOMODO ET IN
      QUIBUS TONIS CADAT PROPRIE INTERRUPTA</p>
   <p>232. Prima interruptio dyapente fit ex omnibus suis sonis, sive per
      arsim sive per thesim, ut hic:</p>
   <p>[ClefC5,Lig5aaaart,S,S,S,S on staff5]</p>
   <p>233. Ponitur hec species sic interrupta proprie in primo et in octavo; si in
      alio ponatur, commixta dicetur, ut hic,</p>
   <p>[ClefC5,Lig5aaaart,S,S,S,L,S,S,Lig4add on staff5]</p>
   <p>234. Secunda interruptio fit ex tono et dyatessaron, ut hic:</p>
   <p>[ClefC5,Ligaart,S,S on staff5]</p>
   <p>235. Hec semper in quarto; in ceteris, commixta.</p>
   <p>236. Tercia ex tono, semiditono, et tono, ut hic:</p>
   <p>[ClefC5,Lig4aaart,S,S,S on staff5]</p>
   <p>237. Hec proprie in quarto; sepe in secundo; commixta in ceteris.</p>
   <p>238. Quarta ex dyatessaron et tono, ut hic:</p>
   <p>[ClefC5,Lig3aart,S,S on staff5]</p>
   <p>239. Hec species in secundo proprie; raro in primo.</p>
   <p>240. Quinta constat ex semiditono et ditono, ut hic:</p>
   <p>[ClefF3,Lig2art,L,S,S; Lig2art,B,S,S on staff5]</p>
   <p>241. Hec in primo et in octavo; et si ponatur in A gravi, proprie in
      secundo.</p>
   <p>242. Sexta ex tono, semitonio, et ditono, ut hic:</p>
   <p>[ClefC5,Lig4aaart,S,S,S on staff5]</p>
   <p>243. Hec species raro in primo; sepe in secundo et in octavo;
      aliquando in quarto et sexto.</p>
   <p>244. Septima ex semiditono et duobus tonis, ut hic:</p>
   <p>[ClefC5,Lig4aaart,S,S,L on staff5]</p>
   <p>245. Hec species in primo et in octavo, et aliquando in sexto; si
      vero locetur in A gravi, in secundo.</p>
   <p>246. Octava, que fit ex uno intervallo, ut hic:</p>
   <p>[ClefF3,Lig3ad on staff5]</p>
   <p>247. Hec autem species semper in primo; aliquando autem in
      quarto.</p>
   <p>248. Sed notandum est quod species dyapente que fit ex uno
      intervallo, quecunque sit illa, est tante auctoritatis quod si in uno cantu bis vel
      ter
      repercussa fuerit, quantumcunque talis cantus descendat, etiamsi non ascendat ultra
      dyapente
      a fine, talis cantus auctenticus dicitur, ut est Responsorium Sint lumbi vestri precincti
      et
      similes;</p>
   <p>249. idemque dicimus de omnibus aliis tonis.</p>
   <p>250. De interruptionibus aliarum specierum nil aliud intendimus, nisi
      quod interrupte in auctenticis et in plagalibus poni possunt, preterquam illa
      que fit ex uno intervallo, ut dictum est.</p>
   <p>251. FINIT TRACTATUS UNDECIMUS</p>
</div>
</main>

</body>
</html>

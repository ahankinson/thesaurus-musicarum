<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Indicis a summo capiens exordia primus,</p>
   <p>In minimi primo flexu postrema reponit,</p>
   <p>Quae sedes stat principium finisque secundi.</p>
   <p>Tertius a summo rursum capit indicis ortum,</p>
   <p>In summi (Gerb. summo) finem distinguens auricularis,</p>
   <p>Hic caput et finis quarti dinoscitur esse.</p>
   <p>Indicis in medio quintus sumit caput artum,</p>
   <p>Et medii (Cod. medici) finem modulaminis aptat inunguae (Gerb. in
      unque),</p>
   <p>Qui locus exortum sexti finemque tuetur.</p>
   <p>Indicis hinc radix septeni perficit ortum.</p>
   <p>Summus apex medii cuius postrema resumit,</p>
   <p>Octavus hac sede caput finemque reponit.</p>
   <p>Naturam canimus causamque canendo notamus</p>
   <p>Pluribus ignotam, prima sed origine fixam.</p>
   <p>Quattuor ex una pariles sunt matre sorores</p>
   <p>Multo consimiles, diverso calle meantes,</p>
   <p>Dissimilesque meant, cum campo ludere certant,</p>
   <p>Dissimiles actu gradibus similesque feruntur.</p>
   <p>Campum primum petit cursumque attollere gestit,</p>
   <p>Quinque fides nectens, cursum tunc ponit et implet</p>
   <p>Tertia cum prima, cum quinta tertia numquam,</p>
   <p>Tertia cum quarta, cum quarta denuo quinta,</p>
   <p>Tertia quin etiam sociat sibi iure secundam,</p>
   <p>Primaque cum quinta gaudet se foedere iungi.</p>
   <p>His gradiens gradibus sic currit prima sororum</p>
   <p>Et succincta canit cum palma stridula melos.</p>
   <p>Ad propurrendum nec abest exire secunda,</p>
   <p>Et dum procurrit graduum mutatio sic est:</p>
   <p>Tertia cum quinta, cum quinta denuo quarta,</p>
   <p>Tertia cum quinta, cum quarta nulla secunda,</p>
   <p>Tertia cum prima, cum quarta stat bene prima.</p>
   <p>Sic victrixque canit melos modulamine dulci.</p>
   <p>Tertia procedit post rem factura sororum</p>
   <p>Et tunc cum prima non sese tertia ponit,</p>
   <p>Sed iungit sociam sibi tertia iure secundam,</p>
   <p>Tertia cum quarta, cum quinta tertia iure,</p>
   <p>Quartaque cum quinta, cum quinta denuo prima.</p>
   <p>Sic quoque mirifico victrix canit illa fritillo.</p>
   <p>Quarta potenter adest et cursu pervolat isto,</p>
   <p>Tertia cum prima sociat sibi necne secundam</p>
   <p>Et quartam copulat nec quintam foedere vitat,</p>
   <p>Quartaque mox quintam sociam facit atque secundam.</p>
   <p>Nec non cum prima posita est sub foedere quarta.</p>
   <p>Quattuor, expletis tali certamine ludis,</p>
   <p>Ad matrem redeunt, diverso carmine ludunt,</p>
   <p>Atque in materno collectas stringit amictu,</p>
   <p>Qui solvet dicto: dabitur mox alter Apollo.</p>
</div>
</main>

</body>
</html>

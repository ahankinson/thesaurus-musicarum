<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>1. INCIPIT TRACTATUS SEXTUS DECIMUS DE MUSICO ET CANTORE</p>
   <p>2. Musicus dicitur ille, testante Boetio, cui adest facultas secundum
      speculationem et rationem ipsius scientie musice de modis atque rithimis
      deque generibus cantilenarum;</p>
   <p>3. omnis enim ars seu disciplina honorabiliorem naturaliter habet
      rationem quam artificium, quod manu artificis atque opere exercetur.</p>
   <p>4. Musicus enim cognoscit virtutem et rationem proportionum
      musicalium et secundum hoc iudicat et non solum per sonum.</p>
   <p>5. Cantor vero est sicut instrumentum quoddam ipsius musici; in quo
      instrumento operatur, artifex;</p>
   <p>6. sed musicus praticando ea que iam per rationem cognovit.</p>
   <p>7. Est itaque musicus ad cantorem sicut iudex ad preconem,</p>
   <p>8. nam iudex ordinat et per preconem preconizari mandat.</p>
   <p>9. Sic et musicus ad cantorem,</p>
   <p>10. nam musicus cognoscit, sentit, discernit, eligit, ordinat, et
      disponit omnia que ipsam tangunt scientiam</p>
   <p>11. et per cantorem iubet tamquam per suum nuncium praticari.</p>
   <p>12. Et hec de musica plana sufficiant tibi dicta.</p>
   <p>13. EXPLICIT LUCIDARIUM MARCHETI DE PADUA IN ARTE MUSICE PLANE
      INCHOATUM CESENE, PERFECTUMQUE VERONE DEO GRATIAS</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>JOHANNIS HOTHBY</p>
   <p>DE CANTU FIGURATO</p>
   <p>De cantu figurato secundum eumdem fratrem Johannem Hothby
      carmelitam.</p>
   <p>Octo sunt figure mensurabilis cantus, videlicet maxima, longa, brevis,
      semibrevis, minima, semiminima, croma et semicroma, ut hic:</p>
   <p>[MXv,Lv,Bv,Sv,Mv,M,SM on staff4]</p>
   <p>Duplex est maxima, scilicet perfecta et imperfecta. Maxima perfecta
      valet tres longas, et tunc est de modo maximarum perfectarum. Maxima imperfecta valet
      duas
      longas, et tunc est de modo maximarum imperfectarum. Dupla est longa, scilicet perfecta
      et
      imperfecta. Longa perfecta valet tres breves, et tunc est de modo longarum perfectarum.
      Longa imperfecta valet duas breves, et tunc est de modo longarum imperfectarum. Duplex
      est
      brevis, scilicet perfecta et imperfecta. Brevis perfecta valet tres semibreves, et
      tunc est
      de tempore perfecto. Brevis imperfecta valet duas semibreves, et tunc est de tempore
      imperfecto. Duplex est semibrevis, perfecta et imperfecta. Perfecta valet tres minimas,
      et
      tunc est de majori prolatione. Semibrevis imperfecta valet duas minimas, et
      tunc est de minori prolatione, ut hic patet:</p>
   <p>[CSIII:331] </p>
   <p>vel hic: [SMcd,SMcd on staff5], de duo in duo.</p>
   <p>Circulus denotat quod brevis valet tres semibreves, et plenitudo
      denotat quod semibrevis valet tres minimas.</p>
   <p>Semicirculus denotat quod brevis valet duas semibreves, et vacuitas
      denotat quod semibrevis valet duas minimas, ut hic :</p>
   <p>[Od,Bv,Sv,Sv,Sv; Sv,Mv,Mv,Mv; O,Bv,Sv,Sv,Sv; Bv,Sv,Sv; Cd,Bv,Sv,Sv;
      Sv,Mv,Mv,Mv; C,Bv,Sv,Sv; Sv,Mv,Mv on staff4]</p>
   <p>Et si post circulum vel semicirculum sequitur signum ternarii vel
      binarii, circulus vel semicirculus denotat longam, et signum sequens denotat brevem,
      et si
      post circulum vel semicirculum sequuntur duo signa binarii vel ternarii, circulus
      vel
      semicirculus denotat maximam ternarii vel binarii sequens denotat longam et tertium
      signum
      binarii vel ternarii denotat brevem, ut hic:</p>
   <p>[Od3,Cd3,O3,C3,Od33,Od32,Od23,Od22,Cd33,Cd32,Cd23,Cd22,O33,O32,O23,O22,C33,C32,C23,C22
      on
      staff4]</p>
   <p>Duo sunt puncta, videlicet punctus perfectionis, et punctus divisionis.
      Si punctus perfectionis stat juxta maximam, illa maxima valet tres longas, et si stat
      juxta
      longam, illa valet tres breves, et si stat juxta brevem, illa valet tres semibreves,
      et si
      stat juxta semibrevem, illa valet tres minimas:</p>
   <p>[MXv,pt,Lv,pt,Bv,pt,Sv,pt,Mv,pt,M,pt,SM,pt,Mcdvx on staff5]</p>
   <p>Punctus divisionis dividit longas imperficiendo maximas, semibreves
      imperficiendo breves, minimas imperficiendo semibreves</p>
   <p>[MXv,Lv,pt,Lv,MXv; Lv,Bv,pt,Bv,Lv; Bv,Sv,pt,Sv,Bv; Sv,Mv,pt,Mv,Sv;
      Mv,SMv,SMv,M,M,SM,SM on staff4]</p>
   <p>Duplex est ligatura, recta, et pendens. Ligatura recta est quando prima
      figura est inferior secunda, vel quando ultima quadrata est inferior penultima. Ligatura
      pendens est quando prima figura est altior secunda vel ultima quadrata immediate altior
      penultima. Omnis ligatura est recta in principio sine virgula dicitur cum proprietate,
      et in
      fine sine virgula dicitur cum perfectione. Item quando ligatura est pendens in principio
      sine virgula dicitur esse sine proprietate, et in fine dicitur sine perfectione. Et
      omnis
      ligatura habens virgulam ascendentem in parte sinistra dicitur cum opposita proprietate,
      ut
      hic:</p>
   <p>[Lig3vad,Lig3vda,Lig3vLad,Lig3vcdsnda,Lig2vcssna,Lig2vcssnod on
      staff4]</p>
   <p>Omnis ligatura cum proprietate facit primam esse brevem, et sine proprietate
      facit primam esse longam, et cum opposita proprietate facit primas duas esse semibreves,
      et
      cum perfectione facit ultimam esse longam. et sine perfectione facit ultimam esse
      brevem, ut
      hic:</p>
   <p>[Lig2vacddx,Lig2vcdsnd,Lig2vd,Lig2vLa,Lig2vcssna,Lig2vcssnod,Lig3vad,Lig2vart,Lig2vacddx,Lig2va,Lig3vaod
      on staff3]</p>
   <p>Omnes figure prime et ultime, si essent mille, sunt omnes breves nisi
      ligatura esset cum opposita proprietate, que facit duas illas esse semibreves, ut
      supra
      dictum est. Maxima propter suam magnitudinem est cognita in omni loco, et longa nunquam
      vim
      suam perdit quam extra ligaturam habebat. Ligatura cum proprietate et perfectione
      secundum
      virtutem principalem convenit musice Gregoriane, quia omnis ligatura in musica Gregoriana
      vocatur in principio cum proprietate et in fine cum perfectione. Sed tantum isti quinque
      modi serviunt musice mensurali, que habuerunt fundamentum suum a musica Gregoriana
      que
      proprie musica appellata est. Si vis scire si ligatura ascendit vel descendit, debes
      respicere ad secundam figuram si est altior vel inferior prima; si est altior, illa
      ligatura
      ascendit, si inferior, illa ligatura descendit. Ligature in principio ascendenti convenit
      sola res convenit, scilicet quod prima figura sit mensura quadrata, ut hic :</p>
   <p>[Lig2vacddx,Lig2vacddx on staff3]</p>
   <p>Ligature in principio descendenti sola res convenit, scilicet quod
      prima figura habeat virgulam finitam in parte sinistra descendente, ut hic:</p>
   <p>[Lig2vcdsnd on staff3]</p>
   <p>Et hoc modo vocatur cum proprietate, et si alio modo inveniantur,
      vocatur sine proprietate, vel cum opposita proprietate, et hoc quando virgula ascendit:</p>
   <p>[Lig2vd,Lig2vcdsnod,Lig2vcssna,Lig2vcssnod on staff3]</p>
   <p>Ligature in fine ascendenti vel descendenti convenit quod ultima figura
      sit altior vel inferior penultima. Si est altior, penultima illa ligatura ascendit,
      si est
      inferior, illa ligatura descendit. Ligatura in fine ascendenti sola res convenit,
      scilicet
      quod ultima nota sit recta supra penultimam vel habeat unam virgulam finitam in parte
      dextera descendente, ut hic:</p>
   <p>[Sv,Lig2vart,Lig2vacddx,Lig2vacddx on staff3]</p>
   <p>Ligature in fine descendenti sola res convenit, scilicet quod ultima
      figura sit mera quadrata, ut hic:</p>
   <p>[Lig2vcdsnd on staff3]</p>
   <p>et hoc vocatur cum perfectione, et si alio modo inveniatur, vocatur
      sine perfectione, ut hic:</p>
   <p>[Lig2va,Lig3vcdsndod,Lig4vcdsnddod,Lig2va on staff3]</p>
   <p>et sic in omnibus modis reperiuntur ligature cum proprietate et cum
      opposita proprietate et cum perfectione. Amen.</p>
   <p>Et sic est finis per me fratrem Jo. Bonadies in conventu Regij hora
      prima noctis 1474, die 10 septembris.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>[Dedicatio]</p>
   <p>[fol. 1v] Reverentissimo domino ac patri H[einrico] ratysponensi
      episcopo subditorum humillimus quidquid debitae subiectionis servitus poterit effectui
      mancipare. Vestrae sublimitatis excellentia tam praesentium quam posterum utilitati
      providens iam dudum artem musicam sitiens venire vocavit usque adeo, ut quodammodo
      vocando
      rate factae sunt fauces eius. Ad quod sollempne praeconium quidam in modum aspidum
      aures
      usque nunc obdurabant, ut non solum se verum etiam adveniendum benivolos prohiberent.
      Et sic
      contra duritiam pungentes stimuli calcitrantes vocati venire contempserunt, quos tandem
      principis incliti sollicitudo pervigit instar regis habentis nuptias tamquam paratis
      omnibus
      videlicet librorum ac doctorum copia subintrare compulit et audire, et sic principium
      quondam flebile nunc est fortuna melior comitata. Igitur ut non deficiat fides vestra
      erga
      tantum studium, ego conversus ad compilationem huius opusculi quod diffusum diversis
      voluminibus repperi prout convenientius potui stilo rudi ac simplici sub nomine vestro
      venerando breviter compegi, quod H. non existente littera sed signo quodam aspirationis
      octo
      litteris describitur, et sic congrue ad octo capitulorum ordinem huius opusculi [fol.
      2r]
      poterit adaptari, ita ut consequentia litterarum dicti nominis non videatur a capitulorum
      ordine discrepare. Quod nomen non sine causa venerandum immo omni laude dignum dicitur
      ethymologizatum enim sonat, humilitatem exequens iustitiam nutriens religionem imitans
      castitatem vitae servans. Materna autem lingua interpretatur solus ego, vel solus
      dives, vel
      domi dives. Solus ego per excellentiam videtur esse dictum, solus utique ex infinitis
      milibus meruit gloria et honore tanti pontificis coronari, solus etiam excellentius
      atque
      gloriosius omnibus antecessoribus suis epyscopium gubernavit. Dicitur etiam solus
      dives, quia honestate morum decentissima divini obsequii administratione devotissima
      omniumque virtutum imitatione sincerissima participibus sui generis abundantius est
      ditatus.
      Cum autem hic non habeamus manentem civitatem sed eam quae sursum est, quid aliud
      tantum est
      dicere domi dives quam huius civitatis divitias iure quodammodo hereditario possidere,
      quod
      si heres est, et filius. Patet ergo dominum ac patrem dictae civitatis hunc adoptionis
      filium hoc nomine praedestinando vocasse vocando iustificasse iustificando magnificasse,
      quod eius sinceris operibus apertissime declaratur. Est enim petra petri firma super
      aedificatorum, flos episcoporum, norma canonicorum, [fol. 2v] exemplar lucidum ad
      se
      respicientium clericorum, relucens speculum omnium subditorum. Unde cum nec aurum
      et
      argentum michi sit quod autem habeo videlicet hoc opusculum proxenio vestrae magnificentiae
      offero, ut vestris repetendum studentibus praesentetis et siquid in eo reprehensione
      dignum
      reperiant meae inscientiae potius quam peritiae deputent, compactum enim stilo rudi
      ac
      simplici coaequari lima correctionis indiget quam peritioribus recommendo. Si vero
      commendabile quid in eo inveniant, excessorum erga vestram gratiam honestatemque cleri
      michi
      veniam deprecetur et me ovem sive dragmam clero perditam dignetur vestra sublimitas
      restaurare.</p>
   <p>//Incipit ars musica//</p>
   <p>Huius artis experientiam quaerere cupientibus, a figura manus
      inchoandum est, in qua primo ponitur .G. graecum quod gamma vocatur. Et postmodum
      secundum
      ordinem alphabeti ponuntur .vii. litterae quae capitales scribi debent: A, B, C, D,
      E, F, G.
      Consequenter vero ponuntur eaedem litterae, scilicet a, b, c, d, e, f, g, quae minutae
      vocantur et ideo in modo scribendi diversificantur ne quando clavis per capitalem
      signata
      minuta esse credatur et econverso, et sic clavium numerus erit quinarius triplicatus,
      quorum
      [fol. 3r] quatuordecim magistri veteres usitabantur, si una addita fuisse
      creditur a Ptholomeo rege aegypti sub quo septuaginta interpretes floruisse leguntur,
      quae
      inter has quindecim secunda signatur quae apud veteres proslambanomenos dicebatur,
      quod idem
      sonat quod acquisitus, et sic praedictarum clavium numerus in quindecim litteris
      consummatur, quas veteres hiis vocabulis nuncupabant, videlicet: Gamma ut, Proslambanomenos,
      Ypateypaton, Peripateypaton, Licanosypaton, Ypatemeson, Perypatemeson, Licanosmeson,
      Peranetedyeperboleon, Mese, Peramese, Trytedyzeugmenon, Triteyperboleon,
      Peranetheyperboleon, Neteyperboleon, quibus consentiendum videtur, quia nullus cantus
      regulariter compositus has quindecim claves suo ascensu vel descensu transcendere
      potest,
      sicut in sequentibus ostendetur.</p>
   <p>Modernis autem compilatoribus huius artis visum esse congruum
      praedictis quindecim clavibus tres addere quae geminatae vocantur, scilicet: aa, bb,
      cc,
      quae ideo appositae creduntur, ut siquem tantum a suo finali transferre contingat,
      liberius
      ascensum regularem habere valeat, de quibus melius patebit postea. Sunt praeterea
      quidam
      moderniores musici, videlicet mensuratae musicae magistri, qui supra notatis clavibus
      adhuc
      solam superaddunt, quibus bene favendum [fol. 3v] videtur duabus de causis, quarum
      prima est
      ut quintum tetrachordum perficiat. Secunda, ut septimus gradus qui similiter defectum
      in
      nota sustinebat compleatur.</p>
   <p>Et sic clavium numerus in vicenario consummatur, qui in quinque
      tetrachorda distinguitur: in tetrachordum gravium, in tetra[chordum] finalium, in
      tetrachordum acutarum, in tetrachordum superacutarum, in tetrachordum excellentium.
      Tetrachordum gravium ideo dicitur, quia omnis cantus qui versatur in eo gravi sono
      profertur. Finalium ideo dicitur, quia omnis cantus secundum rationem tonorum compositus
      in
      eo finitur nisi transpositus: in d, primus et secundus; In e, tertius et quartus;
      In f,
      quintus et sextus; In g, septimus et octavus. Tetrachordum acutarum ideo
      dicitur, quia omnis cantus qui versatur in eo acuto sono profertur. Superacutarum
      ideo
      dicitur, quia sonus eorum acutior est acutis. Excellentium ideo dicitur, quia excellit
      rationem tonorum et etiam nullus cantus regulariter compositus de ratione ad eas ascendere
      poterit, sicut patebit in sequentibus.</p>
   <p>Qualiter autem omnes dictae voces una mutetur in aliam nunc dicendum
      est. Omnis clavis unam vocem habens nullam habet mutationem, ut G, A, B. Sed clavis
      quae
      duas habet voces, duas habet mutationes; prima mutatur in sequentem ascendendo, [fol.
      4r]
      sequens in primam descendendo. Claves vero qui tribus vocibus figurantur sex mutationibus
      variantur, scilicet, g, a, c, d et cetera: g mutatur sol in ut per naturam, sol in
      re per b
      molle, re in ut per h durum; Descendendo mutatur econverso; a mutatur ascendendo la
      in re
      per naturam, la in mi per b molle, mi in re per h durum; Descendendo mutatur econverso;
      b b
      fa b mi nullam habet mutationem tam dissonantiae vocum; c autem mutatur ascendendo
      sol in ut
      per naturam, sol in fa per h durum, fa in ut per naturam; Descendendo mutatur econverso;
      d
      mutatur ascendendo la in re per naturam, la in sol per h durum, sol in re per naturam;
      [Descendendo mutatur econverso.] G in linea mutatur sicut g in spatio, similiter mutantur
      omnes claves quae dupplicantur in manu; b b fa b mi in linea fiet sicuti in spatio,
      cc sol
      fa sol in fa per h durum ascendendo; Descendendo econverso; dd la sol la in [sol]
      per h
      durum ascendendo; Descendendo econverso; E la vox per h durum secundum modernos et
      fit extra
      manum.</p>
   <p>//Dicto de litteris in figura manus locatis quae et claves dicuntur
      et de vocibus designatis per eas, dicendum est de modis ex quibus constant omnes musicae
      voces, et quid sit modus.//</p>
   <p>Modus in musica est distantia unius vocis ad alteram, et sunt eorum
      duodecim, scilicet: Unisonus, qui componitur a nomine [fol. 4v] unus et sonus,
      et habet fieri quando eadem vox in eadem linea sive spatio eodem saepius iteratur.
      Secundus
      modus, qui semitonium dicitur, est ascensus vel descensus a mi ad fa et nusquam alibi,
      et
      componitur a semis quod est dimidium et tonus, quasi dimidius tonus. Tertius modus,
      qui
      tonus dicitur, est ascensus vel descensus unius vocis ad proximam praeter semitonium,
      non
      tamen est dictio composita sed dicitur tonus, quasi diversus sonus, et habet quatuor
      species, scilicet ut re, re mi, fa sol, sol la. Quartus modus, scilicet semiditonus,
      est
      ascensus vel descensus unius vocis ad tertiam ubi sit inclusum semitonium, et habet
      duas
      species, scilicet re fa et mi sol, et componitur a nomine semitonium et tonus, eo
      quod
      constituatur ex hiis duobus. Quintus modus, qui dytonus dicitur, est ascensus vel
      descensus
      unius vocis ad tertiam ubi non sit inclusum semitonium, et habet duas species, scilicet
      ut
      mi, fa la, et componitur a dya quod est duo et tonus, eo quod constituatur ex hiis
      duobus.
      Sextus modus, qui et dyateseron dicitur, est ascensus vel descensus unius vocis ad
      quartam
      ubi sit inclusum semitonium, et habet tres species, scilicet re sol, mi la, ut fa,
      et
      componitur a dya quod est de et tessera quod est quatuor, eo quod de quatuor vocibus
      [fol.
      5r] constet. Tritonus, qui septimus est modus, est ascensus vel descensus unius vocis
      ad
      quartam ubi non sit inclusum semitonium, et ascendit a tertia finalium ad secundam
      acutarum
      et econverso, et componitur a tris quod est tres [et tonus], eo quod constituatur
      ex tribus
      tonis. Octavus modus, qui dyapente dicitur, est ascensus vel descensus unius vocis
      ad
      quintam ubi sit inclusum semitonium, et habet quatuor species, scilicet re la, mi
      mi, fa fa,
      ut sol, et componitur a dya quod est de et penta quod est quinque, eo quod de quinque
      vocibus constet. Semitonium cum dyapente, qui nonus modus dicitur, est ascensus vel
      descensus unius vocis ad sextam ubi sint inclusa duo semitonia, ut ascendatur ab e
      finali ad
      c acutam et econverso. Decimus modus, qui tonus cum dyapente dicitur, est
      ascensus vel descensus unius vocis ad sextam ubi semitonium sit inclusum, ut quando
      ascenditur a quarta gravium ad primam acutarum, et econverso, scilicet ut la. Undecimus
      modus, qui semidytonus cum dyapente dicitur, est ascensus vel descensus unius vocis
      ad
      septimam ubi inclusa sint duo semitonia, et habet easdem species quas habet semidytonus,
      scilicet re fa, mi sol, componitur autem a nomine semidytonus et dyapente, quia ex
      hiis
      duobus constituitur. Duodecimus modus, qui dyapason dicitur, est ascensus vel descensus
      unius vocis ad octavam, [et] ascenditur a qualibet littera [fol. 5v] ad sibi similem
      et
      econverso. Dicitur autem dyapason a dya quod est de et pason quod est totum vel phase
      quod
      est transitus, inde dyapason quia de toto constans, vel quod omnes modos sub se contineat,
      vel quod omnes voces uno saltu transeat. Exemplum autem omnium modorum sive mutationes
      omnium vocum in melodia sequentis cantilenae reperies:</p>
   <p>[MSD43:74; text: [fol. 5v-7r], f 5v, Cum propter vocum mutationesve
      modorum proprietates in musica saepius fiat oberratio et quam plurimi huius artis
      inscii has
      facile nequeant apprehendere, f 6r, ut hiis facilior aggressus ad artem pateat, hanc
      cantilenam contexere dignum duxi, in qua curiosus huius artis indagator omnium vocum
      varietates] </p>
   <p>[MSD43:75; text: varietates seu modorum mensuras distinctas reperiet, quorum
      numerum quis aggregare cupiens quaternarium triplicet, f 6v, et patebunt mutationem
      autem
      numerum diligentius intuenti sic necessarium est invenire. Omnis enim clavis una voce
      figurata mutatione non egebit, si vero calvi duae voces conscribuntur mutare dupliciter
      has
      continget, quod si tribus vocibus, f 7r, figuratur sex utique mutationes hiis noveris
      non
      deesse. Ergo libens discas haec cordaeque condere gliscas. Tunc musicae tota variatio
      fit
      tibi nota.] </p>
   <p>[fol. 7r] // Viso de litteris in figura manus dispositis et de
      vocibus designatis per eas et de modis ex quibus constant omnes musicae artes, nunc
      dicendum
      est quid sit musica et unde dicatur et quid sit tonus vel toni et ad quid instituti
      sint et
      inventi.//</p>
   <p>Musica igitur est scientia recte cantandi et cantum quemlibet si iuxta
      rationem tonorum compositus [fol. 7v] sit iudicandi. Dicitur autem musica a moys quod
      est
      aqua, eo quod ex sono aquarum proprietates et modi vocum considerati sint et inventi.
      Alii
      autem dicunt quod musica dicatur a septem musis, plurium sententia est musicam dictam
      esse a
      musa, idest fistula, eo quod ex sono fistularum proprietates ac diversitates vocum
      et
      modorum primo consideratae sint; in ipsa consideratione probatum sit non posse esse
      plures
      voces naturaliter quam in prima consideratione fuerant institutae. Pytagoras enim
      phylosophus dum quadam die cuiusdam fabri fabricam transiret, ex diversis malleis
      quorum
      sonum ibi audivit, quandam consonantiam vocum intelligens et malleos ponderans ad
      quantitatem cuiuslibet ponderis quod ibi noverat, ex aere fistulas fieri fecit, et
      ita sicut
      consideravit invenit. Unde Pytagoras dicitur musicae artis inventor fuisse.</p>
   <p>//Sequitur quid sit tonus.//</p>
   <p>Tonus est ratio cuilibet cantui musico regularem ascendendi et
      descendendi modum constituens. Cum enim octo sint toni, sciendum tamen quod post inventionem
      huius non fuerunt nisi quatuor toni, qui hiis vocabulis nuncupantur: prothus, deutherus,
      tritus, tetrardus, qui autentici dicuntur, quia ab inventoribus huius artis autenticati;
      consequenter autem compilatoribus huius artis minus sufficientem institutionem [fol.
      8r]
      quatuor tonorum hac de causa, quia cum unicuique tono novem voces regulariter sint
      adtributae, et hiis solum quatuor finales assignentur, superflua videntur esse positio
      quarundam vocum; unde primos tonos perfectiores reddere volentes, eis alios quatuor
      addiderunt. Primo pro hiis qui dicitur unum addentes qui finem secum habet in eadem
      voce,
      qui nunc secundus est et dicitur plagis prothi, id est pars primi. Secundo qui nunc
      est
      tertius, quartum, et tertio qui nunc est quintus, sextum, et quarto qui nunc
      est septimus, octavum [addiderunt], et quemlibet istorum additorum appellantes plagalem
      sui
      autentici cui est additus, ita librantes cursum omnium octo, ut quod accedit plagalibus
      descendendo, autenticis accedat ascendendo, et vocibus bene et subtiliter consideratis,
      in
      quibus omnis versantur proportionabiliter instituti dinoscantur.</p>
   <p>//Cum igitur huius scientiae proportionabiliter discernatur, videndum
      est quid sit proportio.//</p>
   <p>Proportio est quam numeri adinvicem habent. Duppla enim proportio est
      ubi maior numerus minorem bis in se continet, ut unitatem binarius, binarium quaternarius,
      et sic est de similibus. Sesquialtera proportio est ubi maior numerus minorem in se
      continet
      et eius alteram partem, ut binarium ternarius, quaternarium senarius, et cetera.
      Sesquitertia proportio est ubi maior numerus minorem in se continet et eius tertiam
      partem,
      ut ternarium quaternarius, senarium octonarius, et cetera. [fol. 8v] Sesquioctava
      proportio
      est ubi maior numerus minorem totum in se continet et eius octavam partem, ut octonarium
      novenarius, et cetera, et his de numeris dicta sufficiant. Notandum etiam quod tripplex
      est
      cantus, scilicet naturalis, b mollis et h durus. Cantus enim incipiens in cefaut est
      naturalis. [Cantus] incipiens in f faut est b mollis. Qui vero incipitur in g solreut
      est h
      duralis.</p>
   <p>//Expeditis dubitalibus quae circa figuram manus inquiri solent, nunc
      de primo tono et eius differentiis videamus.//</p>
   <p>Primus enim tonus, qui prothus autenticus dicitur, finitur in d solre
      ascenditque regulariter a suo finali ad suum dyapason, et descendit infra finalem
      ad
      proximam vocem, et hic est regularis cursus omnium autenticorum, scilicet primi, tertii,
      quinti et septimi. Inveniuntur aliqui cantus qui hunc cursum supra et infra excedunt,
      ita
      quod supra finalem novem vel decem notis ascendunt, et infra finalem descendunt per
      dyateseron, et tamen sunt toni autenti, ut patet in hac antiphona, Fidelis sermo
      et omni, et cetera, ad quod quidam dicunt quod ascensu cuiuslibet autenti habere duas
      voces
      per licentiam, et descendere per dyateseron. Igitur cum omnibus plagalibus regulariter
      liceat descendere per dyateseron, et autentis per licentiam, difficile erit unum ab
      alto
      discernere, de quibus talis datur discretio. Si cantus suum dyapente supra finalem
      ter vel
      [fol. 9r] amplius tetigerit, autenti toni erit iudicandus. Si vero minus tetigerit,
      plagalibus assignatur. Rursus sciendum est, quod sunt aliqui cantus qui in debitis
      finalibus
      finem sortiri nequeunt propter semitonii vel alterius dissonantiae [im]perfectionem,
      de quo
      tale datur iudicium. Omnis tonus qui in debito finali finiri non poterit, ad suum
      dyapente
      transponi licitum est. Qui si nec ibi finiri poterit commode, tunc cantus qui cantus
      inscitia distortorum usualium depravatus invenitur, peritia musicorum ad finalem debitum
      censeo corrigendum.</p>
   <p>//Expeditis dubitalibus quae circa primum tonum accidere solent, nunc
      de inceptionibus et eius differentiis est dicendum.//</p>
   <p>Notandum quod primus tonus quatuor habet usitata principia, scilicet
      c, d et g finales et a acutam. //Exemplum in differentiis.// Cantus vero eius quinque
      differentiis regitur. Omnis enim cantus incipiens in d est primi toni, quocunque modo
      varietur, nisi saliat per dyapente, ut Vos amici. Item incipiens in f et per tonum
      ascendens, ut Ipsi soli. Vel incipiens in f et descendens per dyateseron, ut Traditor
      autem,
      principalis sonus est. Differentia prima regit antiphonam a paripateypaton inchoantes,
      ut
      Ecce [ego] Johannes [vel Ductus est], et tamen addendum, ne saliat per dyapente, ut
      haec
      antiphona Mulieres, quae sunt secundae differentiae. Differentia secunda regit [fol.
      9v]
      antiphonam a lycanosipaton inchoantes per dyapente subito surgentes, ut hae Hii qui
      linguis
      [vel Vos amici]. Differentia tertia regit antiphonam a paripatemeson inchoantes et
      per dytonum surgentes, ut sunt hae Diffusa est. Differentia quarta regit antiphonam
      a peripatemeson gradatim per tonum et tonum ascendentes, ut sunt hae Lazarus amicus.
      Differentia quinta regit antiphonam a peripatemeson per semitonium et tonum ad finalem
      descendentes, ut hae Volo pater. Item in mese inchoantes regit antiphonam, ut Vidi
      dominum
      sedentem.</p>
   <p>[MSD43:79; text: [fol. 9v-11r], f 9v, Primum quaerite regnum dei
      euouae. Ecce nomen. Traditor autem. Ipsi soli. Ductus est. Vos amicim. f 10r, Diffusa
      est.
      Lazarus, Volo pater. Vidi dominum. Primus ut exurge, Caeli enarrant gloriam dei et
      opera
      manuum eius annunciat firmamentum. Gloria. Exurge. Rorate. f 10v, Lex domini. Primus
      ut iste
      sonus] </p>
   <p>[MSD43:80; text: tonus est tibi vociferandus. Responsorium Inter natos. Versus
      Fuit homo. Adoremus Christum. Venite exultemus domino iubilemus deo salutari nostro
      praeoccupemus faciem eius in confessione et in psalmis iubilemus ei. f 11r, Primi
      toni
      melodiam psallas in directo. Laudate pueri dominum laudate nomen domini. Benedictus
      dominus
      deus Israhel quia visitavit et fecit redemptionem plebis suae.] </p>
   <p>[fol. 11r] Iam de primo tono et eius differentiis dictum est. Nunc de
      secundo tono, qui plagiprothi dicitur, id est pars primi, et finitur in eadem voce
      qua
      primus, ascenditque regulariter a suo finali per dyapente semitonium, descendit autem
      infra
      finalem per dyateseron, et sic novem voces huic tono sicut et primo regulariter assignantur.
      Et nota quod ascensu huius toni [fol. 11v] vox additur per licentiam, et descensu
      similiter
      una, alioquin vox quae in G invenitur esset superflua, quam nullus tonus praeter istum
      attingere potest. Transponitur etiam hic tonus eodem modo quo primus, scilicet
      per dyapente. Habet etiam iste tonus sex usitata principia, scilicet G, a, c, d, e,
      f: in G,
      ut Educ de carcere, in a, ut Refulsit sol, in c, ut Ait petrus, in d, ut Iuste et
      pie, in e,
      ut Ecce Maria, in f, ut Genuit puerpera. Nam nullam autem habet differentiam.</p>
   <p>[MSD43:81; text: [fol. 11v-12v], f 11v, Secundum autem simile est
      huic. euouae. Ait Petrus. Iuste et pie. Ecce Maria. Genuit puerpera. Educ de carcere.
      Refulsit sol. f 12r, Secundus ut ecce. Gloria. Ecce advenit. Hinc dulcedo tonum submurmurat
      ista secundum. Surgite vigilemus. Venite exultemus domino iubilemus deo salutari nostro
      praeoccupemus faciem eius in confessione et in psalmis iubilemus ei. f 12v, Secundum
      autem
      in fine] </p>
   <p>[MSD43:82,1; text: et in medio sic variabis. Laudate pueri dominum laudate
      nomen domini. Benedictus dominus deus Israhel quia visitavit et fecit redemptionem
      plebis
      suae.] </p>
   <p>[fol. 12v] Nunc de tertio tono et eius differentiis est dicendum, qui
      finitur in e ascenditque regulariter a suo finali per dyapason, et descendit infra
      finalem
      ad proximam vocem. Transponitur autem iste tonus duobus modis, uno modo per dyateseron,
      alio
      modo per dyapente. Cantus etiam eius in tribus locis incipitur: in e finali, ut Quando
      natus
      est, in g finali, ut Omnia quaecunque, in c acuta, ut Vivo ego. Regitur quoque tribus
      differentiis. Omnis cantus incipiens in ypatemeson, principalis sonus est. Differentia
      prima
      regit antiphonam inchoantes in lycanosmeson, ut Omnia quaecunque. Differentia secunda
      regit
      antiphonam inchoantes in eodem, ut Ecce dominus. Differentia tertia regit antiphonam
      inchoantes in c acuta, ut Vivo ego. Saeculorum amen etiam in c acuta incipitur.</p>
   <p>[MSD43:82,2; text: [fol. 13r-14v], f 13r, Tertia dies est quod haec
      facta sunt. euouae. Quando natus est. Omnia. Ecce dominus. f 13v, Vivo ego.]</p>
   <p>[MSD43:83; text: Tertius ut vocem. Gloria. euouae. Vocem iocunditatis. Tertius
      hac specie tonus est modulandus aperte. Responsorium Hodie in Iordane. Versus Caeli
      aperti
      sunt. Regem praecursoris. vel apostolorum. Venite exultemus domino iubilemus deo,
      f 14r,
      salutari nostro praeoccupemus faciem eius in confessione et in psalmis iubilemus ei.
      conspicit. Tertium, suspende in medio et in fine praecipita. Laudate pueri dominum
      laudate
      nomen domini. Benedictus dominus deus Israhel, f 14v, quia visitavit et fecit redemptionem
      plebis suae.] </p>
   <p>[fol. 14v] Rursus videndum est de quarto tono, qui plagisdeutheri dicitur,
      deuter enim graece est idem quod alter latine. Finiturque in eadem voce qua tertius,
      ascenditque regulariter a suo finali per dyapente et semitonium et descendit infra
      finalem
      per dyateseron. Transponitur similiter iste tonus duobus modis, uno modo per dyateseron,
      alio modo per dyapente. Cantus vero eius in quinque locis incipitur: in c gravi, in
      d, in e,
      in f, in g finalibus. Exempla in differentiis invenies. Quidam autem huic tono plures
      assignant differentias, quidam pauciores, sed quatuor habet usitatas differentias,
      quarum
      ultimae tres in finali sibi deputato finiri non poterunt, sed per dyateseron transferre
      necessarium erit, et finiuntur in a acuto cum mi per b molle. Item omnis cantus incipiens
      in
      d, in e, in f, in g finalibus, principalis sonus est. Differentia prima regit antiphonam
      inchoantes in paripatemeson, [ut Vidimus stellam]. Differentia secunda regit antiphonam
      inchoantes in mese, ut Post partum. Differentia [fol. 15r] tertia regit antiphonam
      inchoantes in lycanosmeson, ut Benedicta tu. Differentia quarta regit antiphonam
      [inchoantes] in tritedyezeugmenon, ut O mors ero mors tua.</p>
   <p>[MSD43:84; text: [fol. 15r-17r], f 15r, Quarta vigilia venit ad eos.
      euouae. Symon bariona. Qui venturus est. Vidimus stellam. In mandatis eius. Bethlehem.
      Post] </p>
   <p>[MSD43:85; text: partum. Benedicta tu. euouae. f 15v, O mors ero mors tua.
      Quartus ut Nunc scio. Gloria. Nunc scio. Quartus in hunc morem descensus servat honorem.
      Responsorium Suscipe verbum. Versus Ave Maria. In honore. Venite exultemus domino
      iubilemus
      deo salutari nostro praeoccupemus faciem eius in confessione et in psalmis iubilemus
      ei. f
      16r, Christus natus est. f 16v, Quartus gradatim in altum vadit sed tamen de alto]
      </p>
   <p>{MSD43:85; text: cadit. Laudate pueri dominum laudate nomen domini. Benedictus
      dominus deus Israhel quia visitavit et fecit redemptionem plebis suae. Regem martyrum.
      Venite exultemus domino iubilemus deo salutari nostro praeoccupemus faciem eius in
      confessione et in psalmis iubilemus ei. f 17r] </p>
   <p>[fol. 17r] In praemisso capitulo visum est de quarto tono, nunc de
      quinto tono, qui tritus autenticus dicitur, est dicendum. Sciendum est quod quintus
      tonus
      finitur in f ascenditque regulariter a suo finali per dyapason, et infra finalem non
      descendit, quia semitonii imperfectio quod infra finalem habet descensum convenienter
      fieri
      prohibet, quia discordantiam vocum generaret. Habet etiam iste tonus tria principia
      usitata,
      scilicet f finalem et a acutam et c acutam. Cantus vero eius sola differentia regitur.</p>
   <p>[MSD43:87; text: [fol. 17r-18v], f 17r, Quinque prudentes intraverunt ad
      nuptias. euouae. Fons hortorum. Ponent domino. f 17v, Bene omnia fecit. Quintus ut
      Ecce
      deus. Gloria. Ecce deus. Hoc clamore tonus tibi quintus erit retinendus. Responsorium
      Caligaverunt. Versus Ululate pastores. Alleluia. Venite exultemus domino iubilemus
      deo
      salutari nostro praeoccupemus faciem eius in confessione et psalmis iubilemus ei.
      f 18r,
      Templum hoc sanctum.] </p>
   <p>[MSD43:88; text: faciem eius in confessione et in psalmis iubilemus ei. ipse
      conspicit. f 18v, Alleluia alleluia. Venite exultemus. ipse conspicit. Quinti medietas
      quarto similis sed in fine dissimilis. Laudate pueri dominum laudate nomen domini.
      Benedictus dominus deus Israhel quia visitavit et fecit redemptionem plebis suae.]
      </p>
   <p>[fol. 19r] Consequenter videndum est de sexto tono et eius
      differentiis, qui finitur in eadem voce qua quintus, ascenditque regulariter a suo
      finali ad
      sextam vocem, et descendit infra finalem per dyateseron, ut patet in hac antiphona
      Nigra
      sum. Transponitur etiam iste tonus per dyapente. Cantus vero eius in quatuor locis
      incipitur: in c gravi, ut Christe fili dei, in d, ut Si ego verus Christi, in e, ut
      O quam
      metuendus, in f, [ut] Nesciens mater. Quae inceptiones omnes sub principali tono reguntur.
      Quidam huic tono differentiam unam assignant, tamen differentiam sub principali sono
      censeo
      posse cantari.</p>
   <p>[MSD43:89; text: [fol. 19r-20v], f 19r, Sexta hora sedit super puteum. euouae.
      Christe fili dei. Si ego. f 19v, O quam metuendus est locus. Nesciens mater. Sextus
      ut Os
      iusti. Gloria. In gravitate tonum aio dulcis succine sextum. Responsorium Aspiciebam.
      Versus
      Ecce dominator. Surrexit dominus. f 20r, Venite exultemus domino iubilemus deo salutari
      nostro praeoccupemus faciem eius in confessione et in psalmis iubilemus ei. alia.]
      </p>
   <p>[MSD43:90; text: praeoccupemus faciem eius in confessione et in psalmis
      iubilemus ei. f 20v, In manu tua domine. Venite exultemus domino iubilemus deo salutari
      nostro praeoccupemus faciem eius in confessione et in psalmis iubilemus ei.] </p>
   <p>[fol. 20v] Viso de sexto tono et eius inceptionibus, nunc de septimo
      tono et eius differentiis videamus, qui tetrardus dicitur. Finiturque in g et ascendit
      regulariter a suo finali per dyapason, et descendit infra finalem ad proximam vocem.
      Transponitur etiam iste tonus per dyapente, sed rarissime. Cantus quoque eius in tribus
      locis incipitur: in g finali, in h, in d acutis. Regitur autem iste tonus quatuor
      differentiis, quarum prima regit antiphonam inchoantes in lycanosmeson et per dyapente
      surgentes, ut Veterem hominem. Differentia secunda regit antiphonam inchoantes in
      paramese,
      ut Mirificavit. Differentia tertia regit antiphonam inchoantes in eodem, ut Dives
      ille.
      Differentia quarta regit antiphonam inchoantes in d acuto, ut Induit me dominus.</p>
   <p>[MSD43:91; text: [fol. 21r-22v], f 21r, Septem sunt spiritus ante thronum dei.
      euouae. Mirificavit. Ecce apparebit. Veterem hominem. Induit me dominus. f 21v, Septimus
      In
      virtute. Gloria. In virtute tua. Septimus hanc legem sequitur per vocis acutum. Responsorium
      Ductus est Iesus. Versus Et cum ieiunasset. Ave Maria. Venite exultemus domino iubilemus
      deo
      salutari nostro praeoccupemus faciem in confessione et in psalmis iubilemus ei. f
      22r,
      Septimus quartum in] </p>
   <p>[MSD43:92; text: medio sed in fine despicit. Laudate pueri dominum laudate
      nomen domini. Benedictus dominus deus Israhel quia visitavit et fecit redemptionem
      plebis
      suae. Quadraginta annis. f 22v, Venite exultemus domino iubilemus deo salutari nostro
      praeoccupemus faciem eius in confessione et in psalmis iubilemus ei.] </p>
   <p>[fol. 22v] Sequitur de octavo [tono] et eius differentiis, qui
      plagistetrardi, id est pars septimi, dicitur. Finiturque in eadem voce qua septimus,
      ascenditque regulariter a suo finali per dyapente et semitonium, et descendit infra
      finalem
      per dyateseron. Transponitur etiam iste tonus per dyapente. Cantus vero eius in septem
      locis
      incipitur: in c gravi, in d, in e, in f, in g finalibus, [in a, in c acutis]. Exempla
      in
      differentiis invenies. Habet autem iste tonus tres differentias, [quarum prima] regit
      antiphonam inchoantes in e finali, ut hae Hodie caelesti sponso. Differentia
      secunda regit antiphonam inchoantes in c acuta, ut hae Ecce ancilla. Differentia tertia
      regit antiphonam inchoantes in eodem, ut hae Zelus domus tuae. Item omnis cantus incipiens
      [fol. 23r] in c gravi, ut Sapientia, in d finali, ut Spiritus, in f finali, ut Nato
      domino,
      in g finali, ut Dabo in Syon, in a acuta, ut Completi sunt, principalis sonus est.</p>
   <p>[MSD43:93; text: [fol. 23r-24r], f 23r, Octo sunt beatitudines.
      euouae. Sapiencia. Spiritus. Nato domino. Dabo in Syon. Completi sunt, Hodie celesti
      sponso.
      Ecce ancilla. Zelus domus tuae. f 23v, Octavus Letabitur. Gloria. Letabitur iustus.
      Octavus
      pronas humilis satis exigit odas. Responsorium x Hodie nobis. Versus Gloria in excelsis
      deo.] </p>
   <p>[MSD43:94; text: Octavus secundo respondens in medio tali tenore concluditur.
      Laudate pueri dominum laudate nomen domini. f 24r, Benedictus dominus deus Israhel
      quia
      visitavit et fecit redemptionem plebis suae.] </p>
   <p>[fol. 24r] //Versus de inceptione tonorum super benedictus et
      magnificat.//</p>
   <p>Primus habet ni ne sic sextus, septimus atque tertius, octavus fi di
      quartusque secundus.</p>
   <p>[Explicit]</p>
</div>
</main>

</body>
</html>

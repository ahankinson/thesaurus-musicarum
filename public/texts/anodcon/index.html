<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>D-TÃ¼bingen Mc 48, 62v-63</p>
   <p>De contrapuncto.</p>
   <p>Nota quinque sunt species eius, scilicet unisonus, tertia, quinta,
      sexta et octaua cum eorum reiterationibus, scilicet decima, duodecima, tertia decima,
      quinta
      decima et ceteris. Quarum specierum tres sunt perfectae et duae imperfectae. Unde
      perfectae
      species sunt unisonus, quinta et octava. Imperfectae vero sunt tertia et sexta. Et
      contrapunctus debet incipi et finiri per speciem perfectam.</p>
   <p>Ulterius dicendum quod duae species perfectae simul similes, ut octava
      et octava, quinta et quinta, non possunt sequi immediate sine mediatione specierum
      imperfectarum, scilicet sine tertia vel sexta. Et tres tertiae et tres sextae possunt
      fieri
      immediate, hoc est sine mediatione aliarum specierum si tenor ascendit vel descendit
      per
      vnum simpliecem gradum. Exemplum de tertia primo, et secundo de sexta.</p>
   <p>[CSM41:54,1] </p>
   <p>Et est una regula quod contrapunctus non debet ascendere nec
      descendere cum tenore per speciem perfectam nisi tenor ascendet vel descendet per
      quinque
      gradus, verbi gratia versus contrapunctus potest ascendere vel descendere per unum
      simplicem
      gradum.</p>
   <p>[CSM41:54,2]</p>
   <p>Item una sexta et plures sextae non possunt simul fieri nisi octava
      sequitur immediate. Nec quintam potest fieri post sextam.</p>
   <p>Item quando tenor habet [tres] aut quattuor notas in eodem spatio vel
      linea, talis sexta non debet fieri nisi in ultima nota, si saltem potest.</p>
   <p>Item duae quintae et duae octavae possunt bene fieri unum post
      alterum, scilicet simplex quinta et duplex et similiter duae octavae.</p>
   <p>[CSM41:55]</p>
   <p>Item tertia et sexta possunt fieri perfectae species in tonis,
      scilicet tertia quando est contra ut vel contra fa, tunc est perfecta in tonis et
      similiter
      sexta et ceteris.</p>
</div>
</main>

</body>
</html>

<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Diaphonia duplex cantus est. cuius talis est diffinitio. Organum est uox
      sequens precedentem [f. 122r in marg.] sub celeritate diatessaron uel diapente. Quarum
      scilicet precedentis et sequentis uocis fit copula aliqua decenti consonantia. Si
      quis ergo
      organum componere desiderat. duas ultimas uoces clausule prius eligat. et eas competenter
      cum cantu iungat. ut ex alia parte cum cantu ueniant. Postea primam uocem organi id
      est
      inceptionem ponat cum cantu uel inferius in diapason uel superius. uel in eadem uel
      in
      quinta / [f. 122v in marg.] uel in quarta. aliquando et in tertia uel sexta. In secunda
      autem uel septima uoce a cantu nunquam erit organum, quia male sonat. Medias autem
      uoces.
      inter primam et ultimas duas preelectas. ponat in quinta uel quarta uel tertia uel
      sexta.
      sed frequentius in quarta uel in quinta. quia pulcrius sonat. Aliquando pro .D.E.F.
      que sunt
      finales. accipimus .a.[sqb].c. causa necessitatis. quia .D. ditonum non habet descendendo.
      quem habet sua a[f]finis .a. Finalis uox sic notet principium. quasi aliquis colorum
      esset
      ductus a finali usque ad principium. In quacumque uoce cantus incipiat. organizator
      sit in
      eadem superius uel inferius. uel in quinta uel in quarta. aliquando in tertia uel
      sexta. His
      modis organizator cantum sequatur. donec cum illo iungatur. Sed quando uoluerit cum
      cantu
      copulare poterit. sed clausulam ultra octo uoces ire non licet. In ultimis autem duabus
      uocibus naturam non consideret. sed ut aptius poterit cum cantu copulet. Si due tantum
      sint
      uoces in clausula. non nisi copulatio est ibi. vt AMEN [C D supra lin.]. AMEN [E D
      supra
      lin.]. Si tres uoces. inceptio et copulatio. vt A [DC supra lin.] MEN [D supra lin.].
      A [GF
      supra lin.] MEN [D supra lin.]. Si quatuor. est ibi inceptio et una uox organalis
      et
      clausula. vt A [DAC supra lin.] MEN [D supra lin.]. A [DFE supra lin.] MEN [D supra
      lin.].
      Si quinque. est ibi inceptio et due uoces organales et clausula. vt A [DED supra lin.]
      MEN
      [CD supra lin.]. A [a[sqb]G supra lin.] MEN [FD supra lin.]. Si sex. est ibi principium
      et
      tres organales et copula. vt A [DFED supra lin.] MEN [CD supra lin.]. A [dcaG supra
      lin.]
      MEN [ED supra lin.]. Si septem. est ibi principium et quatuor organales et
      due. que copulantur. vt A [DGFED supra lin.] MEN [A[Gamma] supra lin.]. A [d[sqb]aGa
      supra
      lin.] MEN [/FG supra lin.]. Si vero sint octo. est inceptio. que semper est cum cantu.
      uel
      in quarta uel in quinta. aliquando et sexta uel tertia. ut superius dictum est. et
      sunt
      quinque organales. que semper sunt in quinta uel quarta uel tertia uel sexta. et due
      ultime.
      quarum penultima respicit cantum. ut ultima conuenienter cum cantu iungatur. Nam
      considerandum est. ne taliter organales uoces a cantu / [f. 123r in marg.] sequestrentur.
      ut
      ad cantum copula reuerti nequeat. Et sic debet ordine fieri. quod nec nimis spissim
      nec
      nimis raro copulationes faciamus. Sed examussim ac temperate omnia coniungamus. Vltimum
      exemplum. vt A [DFEDCA supra lin.] MEN [/CD supra lin.]. A [dcGaFE supra lin.] MEN
      [FD supra
      lin.].</p>
</div>
</main>

</body>
</html>

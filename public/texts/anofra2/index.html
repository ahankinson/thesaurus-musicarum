<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>Incipit dialogus de musica:--Interrogatio. Musica a quo inventa?--Responsio.
      A Pythagora magno philosopho.--Interrogatio. Musica unde inventa.--Responsio. Ex malleorum
      sonitu.--Interrogatio. Musica quare dicta est?--Responsio. A musitatione, id est a
      sonatione
      vocum.--Interrogatio. Musica unde derivatur?--Responsio. A mois, id est aqua.--Interrogatio.
      Quid est musica?--Responsio. Bene modulandi scientia.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Arsis est elevatio, thesis depositio...... Fiunt per totum
      monochordum.</p>
   <p>Musica constat ex septem consonantiis.... Consonantia est similiter sonantia
      vel gravis soni et acuti suavis mixtura. Nisi enim simul duae voces gravis et acuta
      concorditer sonaverint consonantia esse non potest.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Quidquid differt vel variatur in vocibus tonus est. Tonus constat ex
      duabus convenientibus vocibus.....</p>
   <p>Species in musica dicimus esse consonantiarum varietates..... Species
      negativae tonus, semitonius, ditonus..... Species affirmativae semiditonus, diatessaron,
      diapente.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Octo sunt modi quatuor auctorales vel authenticos, quatuor plagales
      aut minores, aut subjugales..... Tropus est species cantionis qui et modus dictus
      est.</p>
   <p>Ascendunt authenti ad octavam et nonam et decimam cordam. A finali
      vero tantum uno tono deponuntur excepto trito qui aliquando non deponitur propter
      semitonium, sed aliquando deponitur in semiditonum propter subjectum semitonium in
      perfectione. Plagae vero ad quintas intenduntur et remittuntur; sed intensioni et
      sexta et
      septima auctoritate tribuitur, sicut in authentis nona et decima......</p>
   <p>Distinctio vel differentia dicitur eo quod separant plagas ab
      authentis.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>[De La Fage, 186; text: Seculorum. Amen] </p>
   <p>Distinctiones sunt appositivae in finalibus vocibus, subpositivae sub
      finalibus, praepositivae super finales; mixtae sunt plagalis distinctiones quae in
      authentici cantibus inveniuntur, similiter authentici in plagalibus; abusivae vero
      sunt quae
      nec authenticae nec plagales esse videntur. Patet jam modos distinctionum tot fieri
      in
      cantibus quot sunt distinctionum principia, nam aliquando binas habet voces, aliquando
      trinas, aliquando quaternas, aliquando quinas vel senas, ut deuterus ab hypatemeson
      in trite
      diezeugmenon. Varietates tamen eorum ita semper sunt ut sicut nenmae neumis, ita
      distinctiones distinctionibus sibi mutuae consonanter respondent.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Monocordum graece latine dicitur unicordis et unicordium. Monocordorum
      genera tria chromaticum, et enharmonicum, et diatonicum. Monocordum Guidonis vocatur
      diatonicum quia semper duobus tonis et semitonio incedit. Divisiones monocordi quatuor:
      Tonus per novem, diatessaron per quatuor, diapente per tres, diapason per
      duos. Alias vero divisiones praeter has quatuor invenire non poteris. Ditonus vero
      et
      semiditonus etsi voces ad canendum convingunt, divisionem tamen nullam recipiunt.
      Litterae
      in monocordo sunt XXI, quorum VIJ graves, id est grossiores, VIJ acutae, id est subtiles,
      IV
      superacutae, id est subtiliores dicuntur. G vero graecum in primis ponitur. A modernis
      est
      adjunctum, hoc est [Gamma].... Boetius vero et Enchiridias b mollem in monocordo miserunt
      et
      ei nomen imposuerunt trite synnemenon..... Dicitur quod [Gamma] b molli videtur confusionem
      et transformationem facere ut [Gamma] sonet protum, A deuterum, quum ipsa b sonet
      tritum C
      vero, ut ratio probat, tetrardum. Unde a multis, subaudis ignorantibus, ejus nec mentio
      facta est; sed ut videtur pro ignorantibus non est respuenda, sed magis scientibus
      assumenda. Si quis dixerit non est recipienda, pro eo quod diatessaron super se, et
      diapente
      sub se non facit, respondendum est et b quadratum super se diapente non facit, nec
      sub se
      diatessaron; ideo non est recipiendum. Quod dicere error est. Unde dicimus et affirmamus
      utramque in cantilenis suis vicissim assumendam, utcumque autem [rob] [sqb] in una
      neuma non
      jungas...</p>
   <p>Consonantiae simplices quae non componuntur nisi per vocem ut tonus
      semitonus et ditonus; compositae quae componuntur ut semiditonus, et diatessaron,
      et
      diapente, et diapason.</p>
   <p>Argumentum dicitur argutae mentis ingenium.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Dicit Guido quod perfecta similitudo non est nisi in diapason, pro eo
      quod eaedem sunt acutae et graves, eaedem superacutae ut acutae et graves. Non est
      adjectio,
      sed earumdem renovatio et repetitio.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Largitur nulla regnum coeleste cuculla;</p>
   <p>Non est vita bona vestis nec lata corona;</p>
   <p>Haec sunt et plura bonitatis sola figura:</p>
   <p>Qui caret hac sacri habitus non proficit ater.</p>
   <p>Mens nisi sit pura nil prodest regula dura, et cetera.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>De differentiis armonicae artis. Religione vincens, clemens prudenter
      adaugeat. Hanc artem nosse quis cupide velit suum adaugeat sensum. Sumpsisti o Pitagoras
      memorabilis decus ut taliter artis inventor enarmonicae fieres clarus.</p>
   <p>O Pitagora, honor et habile decus tua tam clara florent dulcia
      armonicae verba.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Pitagoras musicus notat discrimina cantus.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Strumentorum musicorum genera sunt tria. Mercurius gentilis quem fabula sonat
      forte liram. Cui deditur fistula ipsa pulcre sonans Faunus extitit auctor. Suscipit
      Orpheus
      liram probente magistro. Hoccine sunt nec trinet (?) musices normule melos. Percussionale
      citsro (cistro) amenta fit denique sonus obductus e musa.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Tensibilis motus obducitur sonantibus cordis veluti hic.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Sunt in numeris pythagoreorum malleorum aliquae consonantiae
      numerorum: ut, verbi gratia, malleus quatuor ponderum epitriti obtineat rationem.
      Malleus
      item sex hemioliam, porro malleus octo ponderum duplarem, item mallus
      duodecim ponderum epogdoam consonantiam explicant quae diatessaron, et diapente et
      diapason
      cognominantur. Dicitur autem epitritus hic numerus qui dividitur in aequali et in
      inaequali
      id est in pari et impari; ita ut in se contineat totum imparem et ejusdem tertiam
      partem ut
      scilicet 4 ad 3 nam in 4 sunt 3 et tertiam pars trium quae est I. Is numerus vocatur
      epitritus, de quo nascitur symphonia quae appellatur diatessaron. Hemiolius dicitur
      cum de
      duobus numeris, major habet totum minorem et ejus medietatem ut sunt 3 ad 2, nam in
      3 sunt 2
      et media pars eorum id est 1. Ex hoc numero qui dicitur hemiolius nascitur symphonia
      quae
      dicitur diapente. Duplaris numerus est cum de duobus numeris major bis minorem in
      se
      continet numerum, ut sunt 4 ad a 2. Ex hoc duplari numero nascitur symphonia cui nomen
      diapason. Triplaris autem dicitur cum de duobus numeris minor ter in majore numeratur
      ut
      sunt 3 ad 1. Ex quo numero symphonia procedit quae dicitur diapason et diapente.
      Quadruplaris est cum de duobus numeris minor quater in majore numeratur ut sunt 4
      ad 1 qui
      numerus facit symphoniam quam dicunt bis diapason Epogdous est numerus qui intra se
      habet
      minorem et ejus octavam partem ut sunt 9 ad 8, quia in 9 sunt 8 et octava pars eorum,
      id est
      1. Hic numerus sonum parit quem tonum musici vocaverunt. Sonum vero minorem tono veteres
      semitonium vocitarunt; non quia dimidius tonus putaretur, quia tonus per sui naturam
      in duo
      dividi aequalia non potest. Cum enim ex novenario numero constet, non tamen novem
      equaliter
      dividantur, tonus in duas dividi medietates recusat scilicet semitonium vocitaverunt
      sonum
      tono minorem quantum hi duo numeri id est 242 et 256 inter se distant.</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* <br></p>
   <p>Symphonia est dulcis quarumdam vocum commixtio.....</p>
   <p>Diapason graece dicitur ex omnibus eo quod VIIJ solas cordas antiqua
      cithara canebat..... Canitur diapason in iusum vel sursum; vox acute transmutatur,
      ut altior
      graviorque non tam consonae quam equisonae sint: hae sensu concordantes diapason concinunt,
      tamquam si ab h deponatur in a vel ab h levetur in p.</p>
   <p>Tonos consistere in musica certum est per quos omnis modulatio quasi
      quodam glutino sibi adhaerere videtur. Est autem tonus minima pars, musicae regulatim,
      sicut
      minima pars gramaticae littera, minima pars arithmeticae unitas; et quomodo litteris
      oratio,
      unitatibus acervus multiplicatus consurgit in numerum, eodem modo et sonitu tonorum
      et linea
      omnis cantilena moderatur..... Toni sunt constitutionis harmonicae differentia et
      quantitas
      quae in vocis accentu sive tenore consistit. Nomina autem eorum apud nos usitata ex
      auctoritate atque ordine sumpsere principium. Quatuor enim authentici vel auctorales
      eo quod
      aliis quatuor quasi quoddam ducatum et magisterium praebeant..... Plagis autem eis
      conjuncti
      dicuntur quatuor, eorum inferiores, qui quasi quaedam partes sunt eorum dum ab eis
      ex toto
      non recedunt, et inferiores eorum, quia sonus eorum pressior quam superiorum
      deprehenditur. Sunt et alii ex istis qui videntur istis inferiores sex qui remittentes
      in
      ipsis suis sonitibus de magistris habere videntur et finem de junioribus: vocantur
      autem
      hipoiastius, id est medius protus, hypolydius, id est lateralis proti. Hypolydius
      autem
      junior, id est lateralis proti. Lydius medius dicitur a polis lateralis deuteri. Hypodorius
      ejusdam medius triti et habent proprios sonos in antiphonis tantummodo.....</p>
   <p>Constat omnis musica, ut quidam dicunt, non ex quinque tonis integris
      et uno semitonio, sed symphoniis sex, sonitibus quindecim, tonis octo. Symphonia est
      temperamentum sonorum vel convenientia gravis cum acuto, acutique cum presso.......</p>
   <p>*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;*&nbsp;&nbsp;&nbsp;&nbsp;&nbsp;* </p>
   <p>Si vis metiri monochordum, ita metieris: Primum partieris per tria
      puncta incipiens a primo magada in quatuor partes. In primo puncto pones P, in secundo
      pones
      H quae est mese; in tertio pones D. Hoc facto sumes quartam partem primae divisionis
      et
      partieris eam in octo usque ad P et eadem mensura progrediere ultra ab initio partiens
      in
      octo. Usque ad O et eadem mensura progredieris ultra et ecce habes duo tonos. Semitonio
      occurrente a tertia parte et meta pone N quae est diatessaron. Rursum ipsam metam
      deserens
      ab initio regulae incipiens metiri in octo usque ad tertiam partem prius actam in
      qua
      semitonium finitur et eadem mensura ultra progrediere et tonum habebis M. Iterum metieris
      ab
      initio usque ad eamdem metam, id est M, in octo et eadem nona mensura progredieris
      ultra et
      obviabit tibi tonus L. Item eodem modo divide per octo ab initio usque ad L, et in
      novem
      pone K. Tunc semitonium ita facies: Ab initio regulae usque ad N ubi finitur tonus,
      diatessaron symphoniae tertiam partem totius regulae metieris in tres et eadem mensura
      progredieris ultra et ibi semitonium constitues. Quod semitonium ita recte esse probabis.
      Ab
      initio regulae metieris tertiam partem majorem in tres et eadem mensura in quartum
      progredieris locum et pones I semitonioque finem dabis. Ultro se dante tono in N mese
      terminato et habebis diapente symphoniam et unam diapason melodiam. Item divides a
      principio
      usque ad mese in octo et eadem ultra progrediente mensura efficies tonum ibique metam
      pones
      G et ab initio similiter partieris usque ad metam illam, id est G, in octo et eadem
      ultra
      progredieris mensura et ecce habes duos tonos facto semitonio a tertia parte ibique
      pones F,
      huc usque diatessaron. Tunc usque ad tertiam partem in qua semitonium finitur ab initio
      mensurabis in octo et eadem mensura ultra progrediente tonum efficies ibique pones
      C. Et
      rursum ab initio usque ad hunc locum, id est usque ad C in octo divides et eadem mensura
      ultra progrediente tonum habebis in id atque semitonium ita facies: Ab initio regulam
      divides quae prius facta est usque ad tertiam partem, quae prius facta est et quae
      dicitur
      hypatemeson in tres eadem mensura ascendente in quartum locum semitonium
      facies et habebis ultimum tonum diapente symphoniae et alteram diapason et
      proslambanomenos.</p>
   <p>Altera divisio monochordi. Divide monochordum in quatuor partes per
      tria puncta et in dextro puncto pone P, in secundo intervallo D. Tunc a capite primo
      id est
      dextro magada usque ad P divide in octo et ultra juxta eamdem mensuram pone O. Itam
      divide
      similiter ab initio usque ad O in octo et ultra pone N. Item ab initio usque ad P
      divide per
      tres et in quartam pone M. Tunc divide ab initio usque ad M in octo et in nono pone
      L. Item
      eodem modo divide per octo usque ad L ab initio et in nono pone K. Tunc divides ab
      initio
      per tres usque ad M et in quarto pones I. Iterumque ab initio divide per octo usque
      ad mesen
      et in nona pones G. Item ab initio divides in octo usque ad G et in nona pone F. Tunc
      divide
      ab initio usque ad mesen per tres et in quarta pone E. Item ab initio divide per octo
      usque
      ad E et in quarta pone D. Tunc ab initio divide usque ad D in octo et in nona pones
      C. Item
      ab initio usque ad E divides in tres et in quarta pones B. Quintum tetracordum sic
      compones:
      divides ab initio usque ad L per octo et in nona subterius facies assignando tonum.
      Item ab
      initio usque ad signatum tonum divide per octo et in nona signabis alterum tonum,
      remanente
      a mese semitonio.</p>
</div>
</main>

</body>
</html>

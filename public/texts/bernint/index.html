<!DOCTYPE html>
<html lang="en">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
    <meta charset="UTF-8">
    <title></title>
</head>
<body>

<main>
    <div class="tei-text">
   <p>a in K1 M6 Me R Tr V3</p>
   <p>Quibus etiam adhuc moderni sollertiores unam in fine chordam velut in
      quibusdam cantibus omnino necessariam addiderunt, synemmenon quoque in inferioribus
      sicut in
      superioribus, ne quid omni ratae cantilenae deesset, apposuerunt.</p>
   <p>sequitur post GS II, 63b: "Si tamen synemmenon non desit."</p>
   <p>__________________________________________________________________</p>
   <p>b in K1 M6 Me R Tr V3</p>
   <p>Alia quoque quattuor tetrachorda etiam aliis nominibus titulantur, et
      ex principalium in eis chordarum vocabulis nominantur.</p>
   <p>sequitur post GS II, 63b: "... quintum tetrachordum, quod dicitur
      synemmenon, id est coniunctum."</p>
   <p>__________________________________________________________________</p>
   <p>c in K1 M6 Me R Tr GS</p>
   <p>Et haec quidem dispositio specierum in consonantiis secundum veteres
      quosdam. Sed moderni, diligentiores in omnibus, in diapente et diapason eis aliquatenus
      consentiunt; diatessaron vero speciebus et aliud exordium et alium ordinem tribuunt.
      Quia
      enim diapason ex diapente et diatessaron consistit, primaque species diapason ab .A.
      ad .a.,
      id est a proslambanomenos ad mese pertingit, cum prima diapente species a mese incipiens
      in
      lichanos hypaton finiatur; incongruum eis visum est, ut tetrachordum gravium, quod
      est ab
      eadem lichanos hypaton usque ad proslambanomenos, in quo diatessaron continetur, velut
      otiosum et inutile ab his speciebus excludatur, hacque de causa statuerunt, ut prima
      diatessaron species ab .A. usque .D. protendatur, et ex eadem .D. prima diapente species
      in
      acutam .a. perducatur: sicque prima diapason species in his duabus speciebus ab .A.
      in .a.
      contineatur. Est igitur prima species diatessaron A.B.C.D., a proslambanomenos videlicet
      ad
      lichanos hypaton, constans ex tono, semitonio et tono. Secunda species B.C.D.E., quae
      est
      semitonium et ditonus. Tertia C.D.E.F., ditonus scilicet et semitonium. Et sic per
      omnem
      seriem chordarum computando, per quaternas has alternatim tres species invenies; exceptis
      duobus locis, scilicet inter parhypate meson et paramese, et inter trite synemmenon
      et nete
      diezeugmenon.</p>
   <p>Diapente vero species prima, sicut et supradictum est, continetur
      D.E.F.G.a., tono, semitonio et ditono. Secunda E.F.G.a.[sqb]., semitonio et tribus
      tonis, ab
      hypate meson scilicet ad paramese. Tertia F.G.a.[sqb].c., tribus tonis et semitonio,
      a
      parhypate meson ad trite diezeugmenon. Quarta G.a.[sqb].c.d., ditono, semitonio et
      tono, a
      lichanos meson ad paranete diezeugmenon. Has si diligenter inspicias, tonorum et
      semitoniorum positiones invenies diversas, et per seriem vocum in totius monochordi
      constructione alternatim dispositas, exceptis tribus locis, videlicet inter hypate
      hypaton
      et parhypate meson, et inter hypate meson et trite synemmenon, et inter
      paramese et trite hyperboleon.</p>
   <p>Diapason autem quoniam his duabus consonantiis completur, tot habet
      formas, quot sub his continentur. Septem igitur continet species, pro diapente quattuor,
      pro
      diatessaron tres, quarum prima inter .A. et .a., id est proslambanomenos et mese continetur,
      secunda ab hypate hypaton ad paramese porrigitur, tertia parhypate hypaton et trite
      diezeugmenon terminatur, quarta a lichanos hypaton ad paranete diezeugmenon protenditur,
      quinta hypate meson et nete diezeugmenon limitatur, sexta a parhypate meson ad trite
      hyperboleon intenditur, septima a paranete hyperboleon ad lichanos meson remittitur.
      Quas
      omnes, si tonorum et semitoniorum situm inspexeris, a se invicem distantes videbis.
      Quodsi
      octavam a mese per paramese et trite diezeugmenon intendendo ad nete hyperboleon adieceris,
      a prima non dissentire videbis. Si vero ab eadem mese per trite synemmenon et paranete
      synemmenon ascenderis, eandem quintae notabis.</p>
   <p>Sic igitur diapason septem habet species: unam minus quam voces, in
      quibus octo modorum diversa sit positio, quod sequens expediet oratio. Septem vero
      tantum
      modos secundum diapason species primum fuisse, sed Ptolemaeum octavum superaddidisse,
      Boethium in Musica scimus tradidisse, quorum nomina diversitatemque, quoniam brevitati
      studemus, secundum ecclesiasticum usum expediamus.</p>
   <p>DE VIII MODIS</p>
   <p>Octo itaque cantionum modis, quos abusive tonos vocamus, ordo
      ecclesiasticus utitur; quorum quattuor excelsiores monochordi voces sortiti sic vocantur:
      authentus protus, id est primus magister, authentus deuterus, id est secundus magister,
      authentus tritus, id est tertius magister, authentus tetrardus, id est quartus magister.
      Authentos enim Graeci magistros dicunt, quasi auctoratos, id est auctoritate praeditos,
      quorum videlicet praecellit auctoritas. Unde a comparatione altioris gradus hos modos
      ita
      vocari obtinuit usus. Alii vero quattuor inferiora loca possidentes sic vocantur:
      plagis
      proti, id est lateralis primi, subauditur authenti, quasi sub latere eius contineatur,
      et
      inferior sit, simili ratione plagis deuteri, plagis triti, plagis tetrardi. Sed nos
      eorum
      regulas dantes latinis utamur nominibus, et excelsiores magistros, inferiores vero
      discipulos nominemus. Sed antequam eorum intensiones vel remissiones incipiamus, finales
      omnium nervos ostendamus.</p>
   <p>Quattuor sunt voces, quae vocantur finales, eo quod in unaqualibet
      harum regulares finiantur cantiones, videlicet D.E.F.G., quae sunt lichanos hypaton,
      hypate
      meson, parhypate meson, lichanos meson; quae idcirco ex omnibus electae sunt finales,
      quod
      inter septem vocum discrimina inveniantur sonoriores; extra quas si vel vetus vel
      nova
      cantio finiatur, irregularis et illegitima sine dubio iudicatur. Cantus igitur magistri
      eiusque discipuli, id est primi et secundi modi, in .D. finitur, secundi magistri
      eiusque
      discipuli, id est tertii et quarti modi, in .E., tertii magistri eiusque subiecti,
      id est
      quinti et sexti modi, in .F., quarti magistri eiusque discipuli, id est septimi et
      octavi
      modi, in .G. Sed, quia nomina et finales eorum diximus, intensionis et remissionis
      limites
      aperiamus.</p>
   <p>__________________________________________________________________</p>
   <p>d in K1 M6 Me R Tr GS</p>
   <p>itaque authentus, id est primus magister</p>
   <p>__________________________________________________________________</p>
   <p>e in K1 M6 Me R Tr GS</p>
   <p>non quod ibi prima eius species exordiatur; sed quod forma et
      similitudo primae illius speciei, quae inferius est, hic sub eadem chordarum dispositione
      contineatur, tono scilicet et semitonio et tono</p>
   <p>__________________________________________________________________</p>
   <p>f in K1 M6 Me R Tr GS</p>
   <p>qui est tonus septimus</p>
   <p>__________________________________________________________________</p>
   <p>g in K1 M6 Me R Tr GS</p>
   <p>secundum quosdam revera tamen forma est primae illius speciei</p>
   <p>__________________________________________________________________</p>
   <p>h in K1 M6 Me R Tr GS</p>
   <p>RECAPITULATIO EIUSDEM REI SECUNDUM IUNIORES</p>
   <p>Primus igitur modus vel tonus intenditur ad acutam .d., id est
      paranete diezeugmenon, raro autem ad .e., quae est nete diezeugmenon, et descendit
      ad .C.,
      id est parhypate hypaton, rarissime vero ad .B., quae est hypate hypaton, habens inter
      .D.
      et .d. quartam diapason formam, supra vero et infra chordam, et ut dictum est, rarissime
      duas inferius. Secundus modus ascendit ad .a., id est mese, raro autem ad .b. vel
      .[sqb].,
      id est ad trite synemmenon vel paramese; remittitur ad .A., quae est proslambanomenos,
      interdumque adhuc tono inferius, quem moderni, ut suprascriptum est, addiderunt, et
      .[Gamma]. graeca littera notaverunt. Possidet autem hic modus inter .A. et .a. primam
      diapason speciem, supra vero rarius et infra vocem.</p>
   <p>Et hi sunt magister primus eiusque discipulus. Magistri autem, id est
      primi toni, cantus incipitur sex nervis, scilicet C.D.E.F.G.a., habens cola et commata,
      id
      est membra et incisiones, quas distinctiones cantus appellamus, in eisdem. Cantus
      vero
      discipuli, id est secundi toni, habet principia legalia quattuor A.B.C.D., a multis
      vero
      usitata sex A.B.C.D.E.F., in quibus habet etiam cola et commata. Quodsi primi cantum
      .C. vel
      .D. vel .E. vel .F. inceperis, non minus quam ad .c. acutam, id est trite diezeugmenon,
      intendas, ut cuiusmodi sit, ascendendo discernas. Si vero secundi cantum in eisdem
      inceperis, non minus quam ad .B. deponas, ut cuius sit, remittendo ostendas. Sed meo
      iudicio
      quattuor tantum principia unicuique dabuntur discipulo.</p>
   <p>Tertius modus intenditur ad .e., id est nete diezeugmenon, raro autem
      ad .f. et remittitur ad .D., quae est lichanos hypaton. Habet principia cantus et
      distinctiones nervis sex, D.E.F.G.a.[sqb]., possidens inter .E. et .e., id est inter
      hypate
      meson et nete diezeugmenon, quintam diapason speciem, supra vero et infra vocem.</p>
   <p>Quartus modus ascendit ad .[sqb]., id est paramese, raro ad .c., quae
      est trite diezeugmenon; descendit vero ad .B., continens inter .B. et .[sqb]. secundam
      diapason formam, supra vero chordam. Cuius cantus secundum quosdam sex nervis, legaliter
      vero quattuor incipitur B.C.D.E. et sex distinguitur B.C.D.E.F.G.</p>
   <p>Et hi sunt secundus magister eiusque discipulus. Quodsi magistri
      cantum .D. vel .E. inceperis, non minor quam ad .d., id est paranete diezeugmenon,
      sit modus
      intensionis; si discipuli, non minor quam ad .C. depositionis, ut cuiusmodi sit, intendendo
      vel remittendo discernas.</p>
   <p>Quintus modus intenditur ad .f., quae est trite hyperboleon, raro
      autem ad .g. et remittitur ad .E., hoc est ad hypate meson, continens inter .F. et
      .f.
      sextam diapason speciem, supra vero et infra vocem. Cuius cantus principia et distinctiones
      sunt sex E.F.G.a.[sqb].c., ab hypate meson ad trite diezeugmenon.</p>
   <p>Sextus modus ascendit ad .c., quae est trite diezeugmenon, raro autem
      ad .d., hoc est ad paranete diezeugmenon, et descendit ad .C., quae est parhypate
      hypaton,
      possidens inter .C. et .c. tertiam diapason formam, supra vero aliquando chordam.
      Cuius
      cantus principia legalia sunt quattuor, C.D.E.F., secundum quosdam sex, sicut et
      distinctiones C.D.E.F.G.a.</p>
   <p>Et hi sunt tertius magister eiusque discipulus. Si magistri cantum .E.
      vel .F. inchoaveris, ad .e., quae est nete diezeugmenon, sit minimus modus intensionis,
      discipuli vero ad .D. remissionis, ut cui deputari debeat, tali differentia patefiat.</p>
   <p>Septimus modus intenditur ad .g., id est paranete hyperboleon, raro
      autem ad .a., quae est nete hyperboleon, et remittitur ad .F., id est ad parhypate
      meson,
      continens inter .G. et .g. septimam diapason speciem, supra vero et infra vocem. Huius
      cantus principia et distinctiones sunt sex, F.G.a.[sqb].c.d.</p>
   <p>Octavus modus ascendit ad .d., id est paranete diezeugmenon, raro
      autem ad .e., descendit vero ad .D., id est lichanos hypaton, possidens inter
      .D. et .d. secundum primum magistrum quartam diapason formam, supra vero chordam.
      Hunc enim
      Ptolemaeus annexuit, et quia diapason octava specie caret, quartam ut primus obtinuit:
      qui
      quamvis eandem habeat speciem, diversam habet finalem, et non eandem ad .C. remissionem.
      Huius cantus initia ut aliorum discipulorum legalia sunt quattuor: D.E.F.G., usurpata
      sex
      sicut distinctiones D.E.F.G.a.[sqb]. vel .b. Et hi sunt quartus magister eiusque discipulus.
      Si magistri cantum .F. vel .G. inceperis, ad .f., id est trite hyperboleon, sit minimus
      modus intensionis, discipuli vero causa supradictae differentiae ad .E. remissionis.
      Haec
      est regula intensionis et remissionis octo modorum, et haec sequenda lex eorum, quam
      per
      singulorum tonorum proprii cantus dinoscentia, subtilis et cauta modernorum sic exaravit
      diligentia.</p>
   <p>Antiquitus enim authenti cum plagis etsi non equaliter intendebantur,
      indifferenter tamen omnes in quartam vel quintam chordam remittebantur, quod adhuc
      multorum
      cantuum indifferentes inter authentos et subiugales descensus testantur. Unde in pluribus
      interdum pro ascensu, maxime vero pro descensu fit saepe dubietas, utrum authento
      an plagi
      eorum tribuatur proprietas.</p>
   <p>Hinc iuniores subtilius et acutius diiudicantes, et certius
      legaliusque discriminantes, nec ex toto antiquis consentiunt, nec ex toto dissentiunt.
      Aiunt
      enim oportere inter modos certas esse differentias, ut cuiuscumque sint, cognoscere
      possimus
      cantilenas. Sed si primus modus ab acuta .e. ad .A., id est a nete diezeugmenon ad
      proslambanomenon remittatur, secundus vero a paramese, quae est .[sqb]., ad eandem
      .A.
      deponatur, si inter .a. et .A., id est inter mese et proslambanomenon, cantus non
      excedens
      componatur, et in .D. utriusque finali regulariter terminetur, incertum est, cui potius
      deputetur. Idem contingit in caeteris, ad quam incertitudinem propulsandam praescriptam
      iuniorum probamus regulam.</p>
   <p>__________________________________________________________________</p>
   <p>i in K1 Me R Tr</p>
   <p>Potest tamen haec eadem antiphona in illo loco hymnum dicat emendari,
      et ad tertium tonum sine obstaculo decantari, ita: Benedicat terra domino et omnia
      nascentia
      in ea hymnum dicat alleluia.</p>
   <p>sequitur post GS II, 72b: "... poteris ad finalem pervenire."</p>
   <p>__________________________________________________________________</p>
   <p>k in K1 Me R</p>
   <p>Considerata tamen sonorum natura, octavo vel septimo satis concordant.
      De cotidianis vero feriarum antiphonis plurimae per incuriam ita sunt depravatae,
      ut
      quaedam, quae sunt primi toni ad quartum, quaedam secundi ad octavum sint declinatae;
      et
      quod adhuc peius vel turpius est, in fine nec quarti nec octavi nec alicuius octo
      modorum
      regulam sequantur. Sed nescio, qua superstitiosa usurpatione contra legem omnium modorum
      mirabiliter vel potius miserabiliter et turpiter inolita consuetudine finiantur. Cuius
      rei
      exemplum est in antiphonis his: Antiphona Credidi propter quod locutus sum. Item:
      Facti
      sumus sicut consolati.</p>
   <p>Idem fit in pluribus aliis. Quae cum tono regantur dissimili, fine
      clauduntur consimili. Qui finis cum neutrae antiphonae concordet principio, in ultimo
      sono
      videtur similis quinto, cum tamen non sit ipsius, nec octo modorum alicuius. Unde
      nequeo
      satis mirari unde ineptia haec primum oriretur, magisque miror et stupeo, quod adhuc
      apud
      multos prudentes clericos sine consideratione in usu quasi pro lege tenetur, cum ex
      ipsa
      tonorum proprietate absurditas haec facile possit intelligi et improbari, et error
      inolitus
      sicut apud plurimos actum est, rato cursu corrigi et emendari. Sed quia difficile
      est
      omnibus in commune his verbis persuaderi, quorundam tamen haec audientium fortassis
      ut
      sapiant, consuletur errori.</p>
   <p>sequitur post GS II, 73b: "... cum supra diapente altius tono abundent."</p>
   <p>__________________________________________________________________</p>
   <p>l in K1 Me R</p>
   <p>Haec est antiqua regula quorundam veterum, in praescriptis cantibus
      aliisque non bene currentibus quattuor finalibus quattuor sociales assumentium. Sed,
      cum
      omnes musici quattuor tantum finales esse testentur, quorum lege omnes octo modorum
      cantus
      regantur, iuniorum sollertiae melius visum est huiusmodi cantus quasi revera per
      neglegentiam depravatos certis locis corrigi et suo ordine cantari, quam per incerta
      transpositionum loca vagari, ne, quattuor finalibus quattuor compares addendo, octo
      finales
      habere videantur, ac per hoc sedecim modos, quod nulla ratio admittit, habere convincantur.
      Restat ergo, ut omnia depravata emendentur, et propria loca sortiantur.</p>
   <p>Responsorium enim Factum est emendandum est in eo loco caelum Heliseus
      et pater mi. Sic enim canendum est Factum est dum tolleret dominus Heliam per turbinem
      in
      caelum Heliseus clamabat dicens pater mi. Responsorium autem Terribilis est corrigendum
      est
      ibi domus dei et porta caeli. Apparuit autem ibi in convivio meo cum fratribus tuis.
      Communio autem Cantabo sic est canenda Cantabo domino qui bona tribuit mihi. Illa
      vero
      communio Beatus servus ibi corrigenda est invenerit vigilantem amen dico vobis super
      omnia.
      Antiphonae vero Factus sum et O mors caeteraeque huiusmodi nec transpositione indigent
      nec
      emendatione, tantum consideretur, quia ubi quidam semitonia, pro quibus maxime in
      his
      erratur, volunt admittere, equisonum magis debent habere ut ibi sine adiutorio. Illa
      autem
      antiphona Alias oves habeo aut ad octavum tonum est canenda et in secunda syllaba,
      quae est
      li, virgula non flexa ponenda, aut secundum sextum his est in locis emendanda adducere
      et
      vocem meam audient et fiet unum ovile. Illa etiam Domine qui operati sunt in eo loco
      in
      tabernaculo tuo.</p>
   <p>Haec et alia eiusmodi doctus cantor considerans, ubi oportet, decenter
      et congrue corrigat; et quemque cantum suo modo, suo ordini, suo finali potius quam
      vario
      transpositionum et socialium errori attribuat.</p>
   <p>sequitur post GS II, 76a: "... in superioribus non invenerat."</p>
   <p>__________________________________________________________________</p>
   <p>m in K1 Me R</p>
   <p>Si qua vero diffinitio hic est dicenda: rectissime diffinitio vocatur
      finis quo cantus quisque terminatur.</p>
   <p>sequitur post GS II, 77a: "... melum ordiendo sonum discernamus a
      sono."</p>
</div>
</main>

</body>
</html>

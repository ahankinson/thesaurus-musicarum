<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tetrachordum musices, tractatus quartus</title>
        <title type="abbrev">COCTET4</title>
        <author>Cochlaeus, Johannes</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Svetlana Khlybova</persName>
        </respStmt>
        <respStmt>
          <resp>C</resp>
          <persName>Sergei Lebedev</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1996</date></editionStmt>
      <sourceDesc>
        <bibl type="edition">
          <emph>Tetrachordum musices Ioannis Coclei Norici artium magistri Nurnbergae aeditum pro
            iuuentute Laurentiana in primis dein pro ceteris quoque Musarum Tyrunculis</emph>
          (Nurnbergae, impressi in officina excusoria Friderici Peypus, 1514), ff. Diiiivâ€“Fiiiir.
        </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="COCTET40001">
        <pb n="[f.Diiiiv]"/>Tetrachordi huius Tractatus quartus. Musice mensuralis principia
        depromens.</p>
      <p xml:id="COCTET40002">De Musica mensurali. Caput primum.</p>
      <p xml:id="COCTET40003">[Musica mensuralis. in marg.] Quid est Musica mensuralis? Quae in suis
        notis secundum signorum ac figurarum diuersitatem, diuersam habet sonorum mensuram.</p>
      <p xml:id="COCTET40004">[Mensura duplex in marg.] Est autem duplex sonorum mensura, continuata
        scilicet et interuallaris</p>
      <p xml:id="COCTET40005">Quid est continuata? quae in continuata soni quantitate consistit,
        secundum pronunciationem: Etenim longior est mensura maximae quam longae: quia magis
        continue profertur, diuturniori quidem sono.</p>
      <p xml:id="COCTET40006">Quid interuallaris? quae in sonorum interuallis distantiisve secundum
        proporcionabilem dimensionem sola ratione disponitur. De ipsa ante dictum est, supra de
        consonantiis et interuallis: Nunc igitur de mensura continuata agendum erit.</p>
      <p xml:id="COCTET40007">[Continuata duplex in marg.] Quotuplex est? Duplex. Essentialis, et
        accidentalis. Quid Essentialis? quae figuris et pausis secundum propriam quantitatem
        ascribitur, secundum modum scilicet tempus et prolationem. Quid accidentalis? quae figuris
        ac pausis accidentaliter attribuitur. Quod sane dupliciter contingit, Primo secundum notarum
        accidentia vtpote, alterationem, imperfectionem diminutionem et cetera. Secundo secundum
        diuersas proportiones quoquo modo commensurabiles. de his omnibus breuiter simul ac
        distincte atque (quam fieri potest) dilucide considerandum erit:</p>
      <p xml:id="COCTET40008">De figuris Notarum Caput II.</p>
      <p xml:id="COCTET40009">[Quid figura. in marg.] Quid est Figura? Est repraesentatio vocis rectae
        atque omissae.</p>
      <p xml:id="COCTET40010">Quid vox recta? quae notulis designatur.</p>
      <p xml:id="COCTET40011">Quid omissa? quae pausis declaratur.</p>
      <p xml:id="COCTET40012">Quot sunt figurae notarum essentiales? quinque. Quae? Maxima, longa,
        breuis: semibreuis et minima.</p>
      <p xml:id="COCTET40013">Quid maxima? Figura quadrangulo corpore descripta habens virgulam in
        latere dextro ascendentem vel descendentem: vt hic a.</p>
      <p xml:id="COCTET40014">[Cochlaeus, f.Diiiiv,1; text: Quot figurae tonorum: a] <figure>
          <graphic url="/images/COCTET4_01GF.gif"/>
        </figure></p>
      <p xml:id="COCTET40015">Quid longa? Figura quadrata cum virgula quoque ascendente vel descendentc:
        hoc modo b.</p>
      <p xml:id="COCTET40016">[Cochlaeus, f.Diiiiv,2; text: b]</p>
      <p xml:id="COCTET40017">Quid breuis? nota quadrata, sed absque virgula seu cauda: vt hic c.</p>
      <p xml:id="COCTET40018">[Cochlaeus, f.Diiiiv,3; text: c]</p>
      <p xml:id="COCTET40019">Quid semibreuis? Figura quae triangulo: aut Rombo describitur. Triangulo
        quidem si breuis diametraliter in duas partes diuidatur. Rombo autem, quando quatuor habet
        latera non orthogonia, id est rectanguia: vt hic d.</p>
      <p xml:id="COCTET40020">[Cochlaeus, f.Diiiiv,4; text: d]</p>
      <p xml:id="COCTET40021">Quid minima? quae vt semibreuis describitur, cum cauda sursum vel deorsum
        angulo apposita: vt hic e.</p>
      <p xml:id="COCTET40022">[Cochlaeus, f.Diiiiv,5; text: e]</p>
      <p xml:id="COCTET40023">
        <pb n="[f.Eir]"/>In his sane quinque figuris, attenditur essentialis sonorum mensura (modus
        inquam tempus et prolatio) secundum perfectum et imperfectum: Ideo omnes minutiores notae in
        sola consistunt imperfectione, hoc est in numerositate binaria. Quot sunt tales figurae?
        Tres. quae? semiminima fusa et semifusa. Quid semiminima? Quae scribitur vt minima, sed
        plaeno corpore, aut vacuo vncata dextrorsum virgula: vt hic f.</p>
      <p xml:id="COCTET40024">[Cochlaeus, f.Eir,1; text: f]</p>
      <p xml:id="COCTET40025">Quid Fusa? nota vt semiminima cum vnco virgulae superaddito: pleno
        corpore, aut vacuo, cum duobus virgulae vncis: vt hic g.</p>
      <p xml:id="COCTET40026">[Cochlaeus, f.Eir,2; text: g]</p>
      <p xml:id="COCTET40027">Quid Semifusa? Est minima plaena cum duobus sursum vncis, aut vacua cum
        tribus, duobus quidem sursum, ac vno deorsum: vt hic h.</p>
      <p xml:id="COCTET40028">[Cochlaeus, f.Eir,3; text: h]</p>
      <p xml:id="COCTET40029">Ea voci humanae ob velocitatem habilis non est. Vsus eius potior est in
        instrumentis musicalibus, quando fiunt clausulae de nota in proximam secundam.</p>
      <p xml:id="COCTET40030">De Ligaturis notarum. Caput III.</p>
      <p xml:id="COCTET40031">[Septem regulae ligaturarum. in marg.] Quid est Ligatura? Est simplicium
        figurarum per tractus debitos ordinata coniunctio. Quot notulae sunt ligabiles? Quatuor.
        Quae? Maxima, longa, breuis: et semibreuis. At maxima quantitatem suam non variat dum
        colligatur.</p>
      <p xml:id="COCTET40032">Quot sunt regulae ligaturarum? Septem</p>
      <p xml:id="COCTET40033">Prima. ligatura habens virgulam in latere sinistro ascendentem, in prima
        atque sequenti notula semibreuis est.</p>
      <p xml:id="COCTET40034">Secunda. ligatura habens in sinistra parte virgulam descendentem, breuis
        est.</p>
      <p xml:id="COCTET40035">Tertia. Omnis media breuis est, Ideo longa non recte ponitur in medio, nec
        debet vnquam media caudari.</p>
      <p xml:id="COCTET40036">Quarta. Prima carens cauda breuis est scandente secunda.</p>
      <p xml:id="COCTET40037">Quinta. Prima carens cauda fit longa cadente secunda.</p>
      <p xml:id="COCTET40038">Sexta. vltima quadrata dependens sit tibi longa.</p>
      <p xml:id="COCTET40039">Septima. omnis nota habens in dextro latere caudam siue ascendentem siue
        descendentem, longa est.</p>
      <p xml:id="COCTET40040">Ex his cognoscitur longam principio et fini competere posse non medio,
        semibreuem vero principio et medio tantum, non fini, nisi duae tantum ligentur notae.</p>
      <p xml:id="COCTET40041">[Cochlaeus, f.Eir,4; text: Exemplum primae, Secundae, Tertiae, quartae,
        quintae, Sextae, Septimae, Alia Exempla.]</p>
      <p xml:id="COCTET40042">
        <pb n="[f.Eiv]"/>[Lig2voa,Lig5voadaod,Lig3vad,Lig3vcssnoad,Lig2vcdsnd,Lig3vcdsndod,Lig6vcssnodaadod,Lig5vcssnaada,Lig3vcssnda,Lig4vcssnoada
        on staff4]</p>
      <p xml:id="COCTET40043">De Pausis et punctis. Caput .IIII.</p>
      <p xml:id="COCTET40044">[Triplex causa pausarum. in marg.] Quid est pausa? Est figura artificiosam
        vocis omissionem designans.</p>
      <p xml:id="COCTET40045">Est enim instituta propter tria. Primo. propter vocis atque anhelitus
        refectionem. Secundo. propter difficultatem toni: aut melodiae aut consonantiae, ad locandam
        ipsam notulam. Tertio. propter cantus suauitatem: quanto enim fuerit variabilior, tanto et
        delectabilior, suauiorque auribus accidit humanis.</p>
      <p xml:id="COCTET40046">Quotuplex est pausa? Sextuplex. Generalis, modi, longa, pausa, semipausa,
        suspirium, semisuspirium.</p>
      <p xml:id="COCTET40047">Quid pausa generalis? Est virgula simplex vel duplex, per omnes lineas
        ducta, vocis finem declarans. Est et alia pausa generalis, quando eadem pausa (vtpote breuis
        vel semibreuis) ponitur simul in omnibus cantilenae partibus in contrapuncto.</p>
      <p xml:id="COCTET40048">Quid pausa modi? Est virgula trium temporum (hoc est breuium) quae quatuor
        lineas attingens, tria occupat spacia: valetque longam perfectam.</p>
      <p xml:id="COCTET40049">Quid pausa longa? Est virgula duarum breuium, duo integra trium linearum
        complectens interualla</p>
      <p xml:id="COCTET40050">Quid pausa? Est virgula ducta a linea ad lineam proximam, vnum tantum
        complectens spacium, valetque breuem vnam, Dicitur autem generali nomine pausa, quia
        frequentior est, atque vnius integri temporis.</p>
      <p xml:id="COCTET40051">Quid semipausa? virgula quae alicui lineae adhaerens, ad medium tantum
        spacii descendit, et valet vnam semibreuem.</p>
      <p xml:id="COCTET40052">Quid suspirium? virgula lineae apposita ascendens ad medium spacii:
        valetque minimam.</p>
      <p xml:id="COCTET40053">Quid semisuspirium? virgula in medium spacii a linea ascendens,
        sinistrorsum vncata eius summitate, et valet semiminimam: vt hoc perspicitur exemplo.</p>
      <p xml:id="COCTET40054">[Cochlaeus, f.Eiv,1; text: Generalis, Modi, longa, pausa, semipausa,
        suspirium, semisuspirium]</p>
      <p xml:id="COCTET40055">Quid est punctus? Minimum quoddam signum, quod notis adiicitur.</p>
      <p xml:id="COCTET40056">Quotuplex est punctus? triplex. Diuisionis, perfectionis, et
        additionis.</p>
      <p xml:id="COCTET40057">Quid est punctus diuisionis? Est qui praepositus vel postpositus notae
        ipsam nec auget nec minuit, sed ad praecedentem vel sequentem, eam indicat applicandam et
        connumerandam pro perficienda ternaria in notulis diuisione: vt hic x.</p>
      <p xml:id="COCTET40058">[Cochlaeus, f.Eiv,2; text: x]</p>
      <p xml:id="COCTET40059">Quid est punctus perfectionis? qui postpositus alicui notae perfectae,
        seruat eam in propria perfectione, ne a minore imperficiatur.</p>
      <p xml:id="COCTET40060">
        <pb n="[f.Eiir]"/>Quid est punctus additionis? qui notae imperfectae postpositus ei mediam
        partem addit. Et ideo post maximam adiectus, valet longam: post longam, breuem. post breuem
        semibreuem et cetera vt hic z.</p>
      <p xml:id="COCTET40061">[Cochlaeus, f.Eiir,1; text: z]</p>
      <p xml:id="COCTET40062">De Modo tempore ac prolatione Caput V.</p>
      <p xml:id="COCTET40063">[Duplex modus. in marg.] Quid est Modus? Est mensura longarum in maximis,
        et breuium in longis, Est autem duplex, maior scilicet et minor. Quid est modus maior? Est
        longarum in maximis debita mensura. Quid modus minor? Breuium in longis sub debito numero
        consyderatio.</p>
      <p xml:id="COCTET40064">Quid est Tempus? Est quantitas breuibus ascripta notulis: Vel mensura
        semibreuium in breuibus consyderata.</p>
      <p xml:id="COCTET40065">Quid prolatio? Est quantitas semibreuibus ascripta: vel mensura minimarum
        in semibreuibus contenta.</p>
      <p xml:id="COCTET40066">[Perfectum et imperfectum. in marg.] Omnes hae species sunt duplices,
        perfectae quidem ac imperfectae. Perfectae, quando totum ternario numero diuiditur.
        Imperfectae: si binario diducatur.</p>
      <p xml:id="COCTET40067">Modus sane perfectus maior tres longas in maxima. Minor autem tres breues
        in longa continet: Imperfectus vero duas tantum.</p>
      <p xml:id="COCTET40068">Similiter et tempus perfectum tres continet semibreues in vna breui:
        Imperfectum vero duas tantum.</p>
      <p xml:id="COCTET40069">Prolatio denique perfecta tres concedit minimas vni semibreui: Imperfecta
        veto duas tantum vt hoc constat exemplo.</p>
      <p xml:id="COCTET40070">[Cochlaeus, f.Eiir,2; text: Modus maior perfectus, Modus maior
        imperfectus, Modus minor perfectus, Modus minor imperfectus, Tempus perfectum, Tempus
        imperfectum, Prolatio perfecta, Prolatio imperfecta.]</p>
      <p xml:id="COCTET40071">De Signis et Tactibus. Caput VI.</p>
      <p xml:id="COCTET40072">[Duplex signum. in marg.] Quid est signum? Est quod priorem facit
        cognitionem de cantu, quo ad modum tempus et prolationem.</p>
      <p xml:id="COCTET40073">Quotuplex est signum? Duplex. Intrinsecum et extrinsecum, Extrinsecum
        sane, quod explicite signatur circulo vel semicirculo: Intrinsecum vero, quod implicite
        indicatur, vel notarum repletione, vel pausarum dispositione.</p>
      <p xml:id="COCTET40074">Recentiores itaque musici circulum absque numero, perfecto tempori
        ascribunt: Semicirculum vero imperfecto tempori.</p>
      <p xml:id="COCTET40075">At si numerus <pb n="[f.Eiiv]"/>circulo apponatur, tunc circulus indicat
        modum: numerus vero tempus.</p>
      <p xml:id="COCTET40076">Si vero absque numero circulo inscribatur punctus, tunc circulus designat
        tempus, punctus vero prolationem, vt in hac conspicitur figura.</p>
      <p xml:id="COCTET40077">[Cochlaeus, f.Eiiv,1; text: Signa extrinseca. perfectae prolationis,
        perfecti, imperfecti temporis, imperfectae prolationis, diminutionis, modi maioris perfecti,
        temporis perfecti, temporis imperfecti, modi minoris imperfecti] <figure>
          <graphic url="/images/COCTET4_02GF.gif"/>
        </figure></p>
      <p xml:id="COCTET40078">Signa vero intrinseca tribus regulis discerni possunt. Prima. Si tres
        longae denigrentur: aut pausa tria integra occupauerit spacia, cantus est de modo perfecto.
        (De modo maiori non loquimur vlterius, quoniam in vsu non est, ob nimiam notarum tarditatem.
        maxima enim sic nouem integra contineret tempora) Nam longae non denigratae perfectae
        essent: si eni prius essent imperfectae, frustra denigrarentur: vt hic m.</p>
      <p xml:id="COCTET40079">[Cochlaeus, f.Eiiv,2; text: m]</p>
      <p xml:id="COCTET40080">Secunda. Si tres breues, formaliter vel aequiualenter, denigrantur. Aut
        duae semipausae simul positae, in cantu reperiantur, indicant tempus perfectum. vt hic
        n.</p>
      <p xml:id="COCTET40081">[Cochlaeus, f.Eiiv,3; text: n]</p>
      <p xml:id="COCTET40082">Tertia. Si tres semibreues repleantur, aut duo suspiria simul ponantur
        designantur prolationem perfectam: quam vulgo maiorem vocant: vt hic o.</p>
      <p xml:id="COCTET40083">[Cochlaeus, f.Eiiv,4; text: o]</p>
      <p xml:id="COCTET40084">[Signa imperfectionis. in marg.] Absentia insuper numerorum,
        imperfectionem designat modi: puncti vero absentia in circulo, prolationis imperfectionem
        denotat. Circuli autem imperfectio: temporis imperfectionem importat: non debet tamen
        praecise medietas circuli pro signo temporis imperfecti describi, sed duae tertiae vnius
        circuli: nam in tempore imperfecto solum tertia pars breuis perfectae aufertur. Nam breuis
        ibi duas continet semibreues, non vnam cum dimidia, quae medietas esset vnius breuis
        perfectae.</p>
      <p xml:id="COCTET40085">[Signa aduenticia. in marg.] Quot sunt signa extrinseca, minus principalia
        seu aduenticia? Septem. Quae? Signum reincaeptionis, conuenientiae, pausandi, b mollis,
        [sqb] duri, Ffaut et csolfaut: vt hoc videtur exemplo.</p>
      <p xml:id="COCTET40086">[Cochlaeus, f.Eiiv,5; text: Reincaeptionis: conuenientiae: pausae,
        bmollis, [sqb]duri, Ffaut, csolfaut]</p>
      <p xml:id="COCTET40087">
        <pb n="[f.Eiiir]"/>[Quid est tactus. in marg.] Quid est tactus mensuralis? Est continua
        motio in debita mensura contenta: motu enim agnoscitur tempus, tempore quantitas vocis
        prolatae: potest autem in quolibet signo, semibreuis mensurari tactu proportionibus et
        augmentatione demptis: Singularum autem notarum tactus secundum quodlibet signum, hoc
        quadrato facillime dinoscetur.</p>
      <p xml:id="COCTET40088">[Cochlaeus, f.Eiiir,1; text: 1, 2, 3, 4, 6, 9, 8, 12, 18, 27, Quatuor pro
        vno Tactu sunt, Octo vno pulsu transcurruntur, Sedecim vnum equiparant ictum]</p>
      <p xml:id="COCTET40089">Potest etiam resolutione cognosci, quot contineantur in qualibet nota
        tactus, secundum quodlibet quoque signum: quod vt facilius, fiat, exemplum in modo perfecto,
        hoc modo sumatur.</p>
      <p xml:id="COCTET40090">[Cochlaeus, f.Eiiir,2]</p>
      <p xml:id="COCTET40091">De augmentatione et diminutione. Caput septimum,</p>
      <p xml:id="COCTET40092">[Augmentatio. Signum eius in marg.] Quid est augmentatio? Est quantitatis
        notularum maioramentum</p>
      <p xml:id="COCTET40093">Fit enim in prolatione perfecta, quando minima vna, tactu integro
        mensuratur: semibreuis vero perfecta, tribus tactibus.</p>
      <p xml:id="COCTET40094">Quod est signum eius extrinsecum. Circulus vel semicirculus, cui
        inscribitur punctus. Circa vnam duntaxat cantilenae partem repertus hoc modo t.</p>
      <p xml:id="COCTET40095">[Cochlaeus, f.Eiiir,3; text: t]</p>
      <p xml:id="COCTET40096">Nam si in omnibus partibus reperiatur, non est augmentatio, sed perfecta
        simpliciter prolatio, in qua tres minime vno mensurantur tactu.</p>
      <p xml:id="COCTET40097">Quod est siguum augmentationis intrinsecum? paucitas notularum sine <pb n="[f.Eiiiv]"/>signo repetitionis positarum circa vnam cantilenae partem.</p>
      <p xml:id="COCTET40098">[Diminutio. in marg.] Quid est diminutio? Est abstractio quantitatis ab
        ipsa mensura.</p>
      <p xml:id="COCTET40099">Fit enim in tempore perfecto per virgulam circulum integrum scindentem,
        hoc modo p:</p>
      <p xml:id="COCTET40100">[Cochlaeus, f.Eiiiv,1; text: p]</p>
      <p xml:id="COCTET40101">In diminutione nanque non notularum numerus minuitur (manet enim signum
        perfectum) sed tertia mensurae pars adimitur. Velocior nanque sic est tactus quam si virgula
        circulum non intersecet, quamuis vtrobique idem sit notarum valor et ternaria perfectio. At
        quia dupla proportio est facilior, ideo persepe in duplo fit mensurae diminutio.</p>
      <p xml:id="COCTET40102">Coeterum in huiusmodi signis q,</p>
      <p xml:id="COCTET40103">[Cochlaeus, f.Eiiiv,2; text: q]</p>
      <p xml:id="COCTET40104">est diminutio temporis perfecti si aequaliter per omnes cantilenae partes
        ponantur. Nam sic breuis perfecta, aut tres semibreues vno tactu mensurantur. Hinc vulgo
        tripla vocatur proportio: quia tres notae vno tactu decurrunt.</p>
      <p xml:id="COCTET40105">Quid est semiditas? Est alterius partis temporalis mensurae imminutio: fit
        solum in tempore imperfecto, per hoc signum r,</p>
      <p xml:id="COCTET40106">[Cochlaeus, f.Eiiiv,3; text: r]</p>
      <p xml:id="COCTET40107">vel per haec signa s.</p>
      <p xml:id="COCTET40108">[Cochlaeus, f.Eiiiv,4; text: s]</p>
      <p xml:id="COCTET40109">Duae nanque semibreues sic vnicum complent tactum, in vna cantus parte,
        quando vnica tactum perficit in altera parte signo non diminuto per virgulam scindentem, aut
        numerum appositum.</p>
      <p xml:id="COCTET40110">Potest eriam aliter fieri augmentatio vel diminutio, dupliciter quidem
        Primo per canonis inscriptionem, dicendo, Sit breuis longa, vel econtra. Secundo per
        proportionem maiorem positam contra minorem: vel econtra.</p>
      <p xml:id="COCTET40111">De figurarum imperfectione. Caput VIII.</p>
      <p xml:id="COCTET40112">[Imperfectio in marg.] Quid est imperfectio? Est notae perfectae in
        ternario depraedatio. fit solum in signis perfectis: in imperfectis enim nota non
        imperficitur, sed secundum se illic imperfecta est.</p>
      <p xml:id="COCTET40113">[Imperfectio duplex. in marg.] Quotuplex est imperfectio? Duplex Totalis
        scilicet et partialis.</p>
      <p xml:id="COCTET40114">Quid totalis? quando praecise tertia notulae pars detrahtur. Vt si longa
        imperficiatur a breui, in signo modi perfecti: Aut breuis a semibreui, in signo temporis
        perfecti. Quid partialis? quando maior nota imperficitur ratioue paris inclusae, vt si longa
        imperimperficiatur a semibreui in signo temporis perfecti ratione breuis inclusae. Aut
        breuis imperficiatur a minima in prolarione perfecta, ratione semibreuis inclusae.</p>
      <p xml:id="COCTET40115">[Partes figurarum. in marg.] Partium autem figurarum vna est propinqua,
        alia remota, alia remotior, et alia denique remotissima, quod videre licet, in figura de
        notarum resolutione supraposita.</p>
      <p xml:id="COCTET40116">[Notularum diuisio. in marg.] Notularum quoque alia est imperficiens
        tantum, vt minima: Alia imperficitur tantum, vt maxima: Alia et imperficit et imperficitur,
        respectu diuersorum, vt longa, breuis, et semibreuis: Breuis enim imperficit longam in modo
        perfecto, imperficitur autem a semibreui in tempore perfecto.</p>
      <p xml:id="COCTET40117">[Sex regulae de imperfectionibus in marg.] Quot sunt regulae
        imperfectionum? Sex. Prima. In signo perfecti modi longa imperficitur a breui, aut eius
        pausa, aut eius aequiualenti, quando ipsam immediate sequitur nisi punctus perfectionis, aut
        diuisionis praepediat.</p>
      <p xml:id="COCTET40118">Secunda. In signo temporis perfecti breuis imperficitur <pb n="[f.Eiiiir]"/>a proxima semibreui: aut vnica eius semipausa, aut minutis eius partibus vni semibreui
        aequiualentibus. At breuis manet perfecta, si alia breuis sequatur: aut pausa integra: aut
        duae semipausae, aut si apponatur punctus perfectionis.</p>
      <p xml:id="COCTET40119">Tertia. In signo perfectae prolationis, semibreuis imperficitur a minima,
        aut suspirio, aut duabus semiminimis continue sequentibus: manet autem perfecta ante
        similem, aut ante suam pausam aut ante duo suspiria.</p>
      <p xml:id="COCTET40120">Quarta. Color seu repletio perfectis notulis accidens, imperfectionem
        quoque efficit, auferendo tertiam partem.</p>
      <p xml:id="COCTET40121">Quinta. Pausa nec imperficitur, nec alteratur, nec nota similis a simili
        imperficitur: sed nec ante similem, ideo semper maior a minore imperficitur.</p>
      <p xml:id="COCTET40122">Sexta. Notula maior, potest a parte remota imperfici ante et post, ratione
        partis propinquae perfectae, in toto inclusae, vt longa a duabus semibreuibus: et breuis a
        duabus minimis.</p>
      <p xml:id="COCTET40123">[Cochlaeus, f.Eiiiir; text: Exemplum Primae regulae, Secundae regulae.
        Tertiae regulae.] <figure>
          <graphic url="/images/COCTET4_03GF.gif"/>
        </figure></p>
      <p xml:id="COCTET40124">De alteratione et syncopatione. Caput IX.</p>
      <p xml:id="COCTET40125">[Alteratio. differt ab imperfectione. Secunda alteratur non prima. in
        marg.] Quid est alteratio? Est proprii valoris, secundum notulae formam duplicatio.</p>
      <p xml:id="COCTET40126">Fit solum in tempore perfecto (sicut imperfectio) ad complendam ternariam
        numerositatem: differenter tamen. Nam in imperfectione vna superfluit pars, quae ob id a
        toto subtrahitur.</p>
      <p xml:id="COCTET40127">In alteratione autem vna partium ternario deest, ob cuius adimpletionem,
        secunda semper alteratur non prima: Quia si primam duplam feceris, imperfectum potius
        constitueris totum quam alteratam partem: At si secundam duplam feceris: prima ei computatur
        in ternarium, estque sic causa alterationis necessaria: Non enim posset secunda assumere
        figuram totius, vt prima, eo quod aliud sequeretur totum et sic imperfici non possit. At si
        prima totius figuram acceperit <pb n="[f.Eiiiiv]"/>poterit facile a secunda imperfici et sic
        ociosa esset alteratio.</p>
      <p xml:id="COCTET40128">[Quatuor regulae alterationum. in marg.] Quot sunt regulae alterationum?
        Quatuor. Prima. In signo modi perfecti alteratur breuis secunda, quando duae sunt breues
        residuae, vltra ternarium numerum. Secunda. In signo temporis perfecti semibreuis alteratur,
        quando duae superfluunt: quod potissimum fit in ligatura duarum semibreuium cum sequente.
        Tertia in signo prolationis perfectae, minima alteratur, quando duae extra ternarium
        vagantur. Quarta. Per punctum diuisionis aptissime discernitur alteratio ab imperfectione.
        Nam secundum situm puncti dinoscitur an sit notarum intermediarum alteratio, vel imperfectio
        extremarum.</p>
      <p xml:id="COCTET40129">[Quid syncopatio. in marg.] Quid est syncopatio? Est reductio vnius
        notulae vltra maiores ad aequalem cui connumeratur. Fit enim, quando per plures ac maiores
        figuras proceditur, sub diminuta connumerandarum notularum numerositate, contra tactum
        maioribus notulis inter connumerandas dispositis.</p>
      <p xml:id="COCTET40130">Quot sunt regulae syncopationum? Duae. Prima. minima non debet transferri
        vltra pausam breuis, raro etiam vltra pausam semibreuis.</p>
      <p xml:id="COCTET40131">Secunda. Semibreuis non debet transferri vltra pausam longae.</p>
      <p xml:id="COCTET40132">[ClefC4,Odim,Bv,pt,Sv,Lig2va,pt,Sv,Mv,Mv,Bv,pt,Mv,Sv,Sv,Mv,Sv,Sv,SP,Mv,Sv,Mv,Sv,C,Sv,pt,Mv,Sv,Bv,Bv,Sv,Cd,Mv,Sv,Sv,Sv,Sv,Mv,Mv,Mv,Sv,Mv,Mv,Sv,Bv
        on staff5]</p>
      <p xml:id="COCTET40133">De proportionibus. Caput .X.</p>
      <p xml:id="COCTET40134">[Quid proportio. Diuisio proportionis. in marg.] Quid est proportio? Est
        duarum (quantaecunque sunt) eiusdem generis quantitatum certa vnius ad alteram habitudo.</p>
      <p xml:id="COCTET40135">Fit praecipue in numeris, deinde in consonantiis, et tertio in numeris
        notularum.</p>
      <p xml:id="COCTET40136">Diuiditur autem, sic proportionum, Alia aequalitatis, vt quatuor ad
        quatuor. Alia inaequalitatis, maioris quidem, et minoris maioris: vt quatuor ad duo, minoris
        vero: vt duo ad quatuor. Maioris inaequalitatis quinque sunt genera.</p>
      <p xml:id="COCTET40137">[Cochlaeus, f.Eiiiiv; text: Multiplex Quando maior numerus compraehendit
        minorem Pluries praecise, bis quidem vel ter vel quater Vt 4 ad 2, Super particularis,
        Semel: et vnam partem eius aliquotam, 3 ad 2, Super partiens, Semel et vnam eius partem
        aliquantam, 5 ad 3, Multiplex super particularis, Pluries cum vna eius parte aliquota, 5 ad
        2, Multiplex super partiens. Pluries et vnam eius partem aliquantam, 8 ad 3]</p>
      <p xml:id="COCTET40138">[Quid pars aliquota. Quid pars aliquanta. in marg.] Totidem sunt et
        minoris inaequalitatis, eorundemque nominum cum hac praepositione sub.</p>
      <p xml:id="COCTET40139">Quid est pars aliquota? Quae aliquoties sumpta reddit suum totum praecise:
        vt duo, bis sumpta, faciunt quatuor: ter sumpta, faciunt sex.</p>
      <p xml:id="COCTET40140">Quid est pars aliquanta? Quae ex partibus aliquotis constat, sumptaque
        aliquoties non praecise reddit totum, sed vel excedit vel deficit vt tria ad quinque, vel
        tria ad octo.</p>
      <p xml:id="COCTET40141">
        <pb n="[f.Evr]"/>Sunt autem singulorum generum infinitae quidem species, quemadmodum et
        numerorum: At in cantilenis rarissime vtimur eis, nisi paucis quibusdam speciebus
        multiplicis et superparticularis: Multiplicis quidem vt dupla, tripla et quadrupla.
        Superparticularis vero, vt sesquialtera et sesquitertia. Aliae ob difficultatem rarissime
        notis applicantur.</p>
      <p xml:id="COCTET40142">Quot sunt regulae in proportionum assignatione obseruandae? Tres.</p>
      <p xml:id="COCTET40143">Prima. proportio non rite assignatur, nisi cum duobus numeris. Quia idem
        numerus ad diuersos numeros aliam et aliam habet proportionem vt 3 ad 2 sesquialtera: 3 ad 1
        tripla: 3 ad 4 subsesquialtera.</p>
      <p xml:id="COCTET40144">Secunda. proportio debet fieri in eodem signo, Nam si diuersa sint partium
        cantilenae signa, non rite assignabitur proportio secundum notarum numerum, vt si tres
        breues temporis perfecti, ad duas breues temporis imperfecti referantur, non erit proportio
        sesquialtera 3 ad 2, sed sesquiquarta 9 ad 4 Eo quod illae tres breues, nouem continent
        semibreues. Hae vero duae breues temporis imperfecti, solum quatuor continent
        semibreues.</p>
      <p xml:id="COCTET40145">Tertia. proportio dupliciter destruitur: primo, per immediatam contrariae
        proportionis suppositionem, Secundo, per signi interpositionem.</p>
      <p xml:id="COCTET40146">Facillima autem proportionum est dupla (facile est enim rei medium dare).
        Ideo ipsa coeteris est communior, magisque vsitata.</p>
      <p xml:id="COCTET40147">Quid est proportio dupla? quando maior numerus continet minorem, praecise
        bis. Sic in cantilenis duae notae contra vnam eiusdem speciei deputantur in hac proportione.
        Figuratur autem sic .2/1 vel sic 4/2 vel consimilibus numeris</p>
      <p xml:id="COCTET40148">[Cochlaeus, f.Evr,1; text: Dupla, Tenor, 2/1]</p>
      <p xml:id="COCTET40149">Quid est proportio tripla? quando maior notularum numerus, ad minorem
        relatus, ipsum in se ter praecise continet. Figuratur sic .3/1. vel 6/2. vel consimili
        forma.</p>
      <p xml:id="COCTET40150">[Cochlaeus, f.Evr,2; text: Tripla, Tenor, 3/1]</p>
      <p xml:id="COCTET40151">Quid est quadrupla? quando maior notarum numerus ad minorem comparatus
        ipsum praecise quater includit. Et signatur sic .4/1 vel 8/2. vel aliis numeris.</p>
      <p xml:id="COCTET40152">
        <pb n="[f.Evv]"/>[Cochlaeus, f.Evv,1; text: Quadrupla, Tenor, 4/1] <figure>
          <graphic url="/images/COCTET4_04GF.gif"/>
        </figure></p>
      <p xml:id="COCTET40153">Quid est sesquialtera? Quando maior notularum numerus ad minorem
        comparatus continet ipsum tantum semel et dimidiam insuper eius partem. Figuratur sic .3./2.
        vel sic .6/4 vel consimili modo.</p>
      <p xml:id="COCTET40154">[Cochlaeus, f.Evv,2; text: Sesquialtera, Tenor, 3/2]</p>
      <p xml:id="COCTET40155">Quid est sesquitertia proportio? Quando maior notularum numerus ad minorem
        relatus continet ipsum semel et tertiam ipsius minoris partem: Figuratur sic 4/3 vel
        consimiliter. At aliae proportionum species, ob canendi difficultatem raritatemque, pro
        breuiusculo hoc compendio relinquantur.</p>
      <p xml:id="COCTET40156">De proportionibus vero: in quibus consonantiae consistunt, dictum est
        supra generaliter. Exactius de ipsis mentio facta est, in eo, quem de Contrapuncto Coloniae
        aedidimus, tractatu: Ex quo nonnullas huc accersere iuuat regulas: tanquam pro Corollario
        quodam.</p>
      <p xml:id="COCTET40157">[De compositione duarum vocum XIIII. regulae in marg.] Prima. Contrapuncti
        initium debet sumi per concordantias perfectas. Est tamen haec regula, arbitraria. Nam et ab
        imperfectis saepe inchoatur: vt hic.</p>
      <p xml:id="COCTET40158">[Cochlaeus, f.Evv,3; text: Cantus, Tenor]</p>
      <p xml:id="COCTET40159">Secunda regula est, quod duae perfectae concordantiae, eiusdem speciei non
        possunt consequenter et immediate simul ascendendo vel descendendo in cantilena deduci: vt
        hic a.</p>
      <p xml:id="COCTET40160">[Cochlaeus, f.Evv,4; text: a]</p>
      <p xml:id="COCTET40161">Haec regula non est arbitraria sed legalis: omnem penitus exceptionem
        reiiciens.</p>
      <p xml:id="COCTET40162">Tertia. Duae concordantiae perfectae similes, possunt in contrapuncto
        consequenter et immediate constitui: modo dissimilibus procedant motibus atque contrariis:
        vt hoc modo b.</p>
      <p xml:id="COCTET40163">[Cochlaeus, f.Evv,5; text: b]</p>
      <p xml:id="COCTET40164">
        <pb n="[f.Evir]"/>Quarta. Plures item perfectae concordantiae eiusdem speciei, immobiles
        possunt in cantilena constitui: vt hic c.</p>
      <p xml:id="COCTET40165">[Cochlaeus, f.Evir,1; text: c]</p>
      <p xml:id="COCTET40166">Quinta. Plures perfectae consonantiae similes, seinuicem sequi non debent
        ascendendo vel descendendo, si sola minima vel minimae pausa interiacet: nanque simul se
        immediate consequi videntur, ob paruissimam minimae taciturnitatis intermissionem, vel
        notulae interpositionem: vt hoc constat exemplo.</p>
      <p xml:id="COCTET40167">[Cochlaeus, f.Evir,2]</p>
      <p xml:id="COCTET40168">Sunt item, qui consonantias perfectas simul ascendentes vel descendentes
        non admittunt: interposita etiam semibreuis notulae pausa: quanquam his multi dissentiunt.
        Hinc multo minus inter eas dissonantiam quanpiam intercidere admittitur.</p>
      <p xml:id="COCTET40169">Sexta. Plures perfectae et dissimiles concordantiae: ascendentes vel
        descendentes, possunt in contrapuncto consequenter deduci: vt quinta post vnisonum vel post
        octauam: et octaua post quintam, ac reliquae eodem modo: vt hic d.</p>
      <p xml:id="COCTET40170">[Cochlaeus, f.Evir,3; text: d]</p>
      <p xml:id="COCTET40171">Septima. Inter duas concordantias perfectas similes: vna saltem imperfecta
        concordantia debet media constitui: vt hoc modo e.</p>
      <p xml:id="COCTET40172">[Cochlaeus, f.Evir,4; text: e]</p>
      <p xml:id="COCTET40173">Octaua. Plures item imperfectae similes atque etiam dissimiles (vt duae
        vel tres vel quatuor tertiae: et vna aut plures decimae) inter duas perfectas per
        quamdecenter disponuntur: vt hoc declaratur exemplo.</p>
      <p xml:id="COCTET40174">[Cochlaeus, f.Evir,5]</p>
      <p xml:id="COCTET40175">Nona. Nunquam aut raro plures sextae ascendentes: possunt in contrapuncto
        simplici constitui. Complures descendentes possunt consequenter et immediate disponi:
        dummodo vltimam sequatur octaua: quam requirit vt hic f.</p>
      <p xml:id="COCTET40176">[Cochlaeus, f.Evir,6; text: f]</p>
      <p xml:id="COCTET40177">Decima. Sextam interdum sequi potest decima: tenore remisso per quartam
        vel tertiam. Similiter et tertia eam sequi poterit: tenore ascendente in quartam: vt hoc
        modo g.</p>
      <p xml:id="COCTET40178">[Cochlaeus, f.Evir,7; text: g]</p>
      <p xml:id="COCTET40179">Vndecima. Concordantiae viciniores in discantu quaeri debent verbi gratia.
        quum discantus cum tenore tertiam mollem tenuerit: diuersis vtriusque partis motibus in
        vnisonum conuenient: vt hic h.</p>
      <p xml:id="COCTET40180">[Cochlaeus, f.Evir,8; text: h]</p>
      <p xml:id="COCTET40181">Tredecima. Quum tenor et discantus sextam maiorem tenuerint: tunc ambo
        contrariis motibus in octauam (quae ipsi sextae propinquior est) illico conuenient. minor
        vero sexta, ad quintam frequentius reuertitur, vnico <pb n="[f.Eviv]"/>motu: altera scilicet
        cantilenae parte immobili Contrariis item motibus ad octauam transeunt: hoc modo l.</p>
      <p xml:id="COCTET40182">[Cochlaeus, f.Eviv,1] <figure>
          <graphic url="/images/COCTET4_05GF.gif"/>
        </figure></p>
      <p xml:id="COCTET40183">Quartadecima et vltima. quod omnis cantilena debet finiri et terminari in
        concordantia perfecta: videlicet aut in vnisono (vt venetis mos fuit) aut in octaua aut in
        quintadecima: quod omnis musicorum schola frequentius obseruat: gratia harmonicae
        mediocritatis perficiendae, est enim finis (teste philosopho) vniuscuiusque rei
        perfectio.</p>
      <p xml:id="COCTET40184">Quoniam vero de fine iam fit sermo, commodum fore duxi, de Cantilenarum
        conclusionibus nonnullas ex eodem tractatu regulas subiicere suis cum exemplis. Primum
        quidem quatuor regulas de compositione trium partium.</p>
      <p xml:id="COCTET40185">Prima. In clausulis, discantus ad tenorem, ex sexta in octauam scandet:
        Bassus vero sub tenore ex quinta desiliet, aut in vnisonam ascendet, aut in quintam supra
        tenorem exiliet.</p>
      <p xml:id="COCTET40186">Secunda. Si tenor in mi claudatur, discantus iterum ex sexta in octauam
        cum tenore finietur. At bassus ex tertia sub tenore, in quintam deorsum sub ipso
        terminabitur his syllabis sol re.</p>
      <p xml:id="COCTET40187">Tertia. Si tenor discantus formam assumpserit, discantus potest supra
        ipsum in tertia disponi, ex qua in vnisonum aut in tertiam supra tenorem finiatur. Bassus
        vero ex tertia sub tenore in octauam deorsum claudatur.</p>
      <p xml:id="COCTET40188">Quarta. Si rursus tenor sub discantus forma ascendat, discantus vero ex
        quinta penultimae in tertiam finiatur supra tenorem debet Bassus ex sexta sub tenore in
        octauam cum ipso conuenire: sicque cum discantu in decimis commeare vt his peruidetur
        exemplis.</p>
      <p xml:id="COCTET40189">[Cochlaeus, f.Eviv,2; text: Exemplum primae, Secundae, Tertiae,
        Quartae]</p>
      <p xml:id="COCTET40190">At quoniam quartae vocis (quam altum vulgo vocant) locus aptetur: quinque
        regulis edocetur.</p>
      <p xml:id="COCTET40191">Prima. Secundum primam clausulam, altus in penultima seruabit ad tenorem
        infra se quartam, in vltima vero quintam: Nam Bassus quartam concordem facit proprer quintam
        tenori subiectam.</p>
      <p xml:id="COCTET40192">Secunda. In secunda clausula, Altus ad tenorem in penultima habebit
        tertiam, in vltima vero quartam. Nam sic ad Bassum in penultima seruat quintam, in vltima
          <pb n="[f.Fir]"/>vero octauam.</p>
      <p xml:id="COCTET40193">Tertia. Secundum tertiam clausulam, Altus potest cum tenore simul
        respondere, superans ipsum in tertia. Sic enim ad Bassum seruabit quintam in penultima, et
        decimam in vltima. Potest etiam in penultima ad bassum seruare octauam: in vltima vero
        duodecimam</p>
      <p xml:id="COCTET40194">Quarta. In quarta clausula. Altus sub tenore, cum ipso in quartam simul
        ascendet, Ad Bassum vero seruabit tertiam in penultima, quintam vero in vltima.</p>
      <p xml:id="COCTET40195">Quinta. At si altus, discantus formam assumpserit, disponetur sub ipso
        bassus ex sexta in octauam tendens, Tenor vero in locum alti subit, in penultima seruans
        tertiam supra bassum, et in vltima quintam, vt his liquet exemplis.</p>
      <p xml:id="COCTET40196">[Cochlaeus, f.Fir,1; text: Exemplum primae, Secundae, Tertiae, Quartae,
        Quintae Regulae]</p>
      <p xml:id="COCTET40197">Praeterea, possunt longe vtilissima hic adduci exempla, quae non modo ad
        preceptorum intelligentiam, verum etiam ad iucunditatem, plurimum certe conferant. Quid enim
        psalmodiis in choro frequentius? Quid melico odarum concentu dulcius, iucundius, elegantius?
        Quid huiusmodi concentibus percoeptu facilius? Quo fit, vt quos nuper modos Tetraphonos, tum
        quinque tonorum, tum quorundam metrorum, tumultuario sane studio elucubrauimus huic, nostro
        compendio adiicere decreuimus: quandoquidem et vsui et iucunditati exemploque non vulgari
        esse poterunt.</p>
      <p xml:id="COCTET40198">Pro tonorum igitur concentu, ex tam paucis notulis percipiendo, haec
        notentur documenta</p>
      <p xml:id="COCTET40199">Primum. Textus applicatio ex tenore sumi debet. Nam versus in syllabis
        inaequales sunt: quapropter vnus pluribus eget notis quam alius, quarum numerus ex melodia
        chorali sumi debet.</p>
      <p xml:id="COCTET40200">Secundum. Praecipue debet obseruari ascensus et descensus circa medium ac
        finem versuum. Nam non est cunctis vocibus simul idem ascensus et descensus. Ex numero
        itaque notarum hic posito debet videri correspondentia ceterarum partium cum nota ascendenti
        vel descendenti in tenore.</p>
      <p xml:id="COCTET40201">Tertium. Mensura notarum haud inepte variari poterit. Tum quod quaedam
        dictiones eleganter longis. quaedam breuibus notis pronunciantur: Tum quod varia iuuant
        magis presertim in musicis: Poterit proinde in tactu plano et in triplo notarum variatio
        admitti.</p>
      <p xml:id="COCTET40202">Quartum. In tactu plano debet penultima nota quadam cum solennitate
        prolongari: vt plene auribus accidat consonantia, molliterque cantus in fine quiescat atque
        subsideat.</p>
      <p xml:id="COCTET40203">Quintum: Dum resolueris has notas, consulto primum scribes textum, deinde
        notas potius quidem figurales quam chorales, si saltem mensuram variare volueris. Poteris
        itaque semel resoluere, atque facillime (quandocunque placuerit) consonis vocibus in choro
        decantare.</p>
      <p xml:id="COCTET40204">Sequuntur Tonorum psalmodiae Quadricenticae.</p>
      <p xml:id="COCTET40205">[Cochlaeus, f.Fir,2; text: Discantus Primi Toni, Tenor]</p>
      <p xml:id="COCTET40206">
        <pb n="[f.Fiv]"/>[Cochlaeus, f.Fiv; text: Bassus, Altus, Discantus Secundi Toni, Tenor,
        Discantus Tertii toni, Discantus Quarti Toni, Discantus Quinti Toni] <figure>
          <graphic url="/images/COCTET4_06GF.gif"/>
        </figure></p>
      <p xml:id="COCTET40207">
        <pb n="[f.Fiir]"/>[Cochlaeus, f.Fiir,1; text: Bassus, Altus] <figure>
          <graphic url="/images/COCTET4_07GF.gif"/>
        </figure></p>
      <p xml:id="COCTET40208">Reliquum est ea metrorum genera (quae magis sunt vsitata) quadrisonis
        donare numeris. Ex quibus iuuentus discat et melicos verborum concentus, et diuersos pedum
        situs, pariterque et diuersa carminum genera. Verum pauca metrorum genera hic attigimus:
        quandoquidem in Grammatices Quadriuio diligentius sunt expressae, nec meum est propositum,
        hic carminum rationes edocere. Adde quod occupationes quamplurimae laborem nostrum saepe
        impediunt, saepe prohibent, saepe obruunt omnino. Satis sit igitur, quatuor carminum genera,
        musicis conciliasse modis: Nam si cuncta prosequeremur, et temporis iacturam et legendi
        fastidium procuraremus. Iucundum est tamen carmen melo coniungere, antiquitatisque
        simulacrum referre. Quis enim nescit a canendo carmina dicta quasi canimina: Quid? Nonne
        lyrica carmina ad lyrae strepitum verba iungebant? Quid ille Phemius Homeri. Ioppasque
        Vergilii? Nonne ad doctissima heroum carmina harmonicos concentus applicuere? Non ab re
        itaque hos metris donamus concentus. Veruntamen pedum quantitates non vbique custodiuimus,
        melodiae hic potius quam metrice indulgentes.</p>
      <p xml:id="COCTET40209">Melos Elegiacum.</p>
      <p xml:id="COCTET40210">[Cochlaeus, f.Fiir,2; text: Da mihi te placidum, dederis in carmina vires:
        Ingenium vultu stantque caditque tuo. Tenor, Bassus, Altus]</p>
      <p xml:id="COCTET40211">Exempla ex Ouidio.</p>
      <p xml:id="COCTET40212">
        <pb n="[f.Fiiv]"/>[Cochlaeus, f.Fiiv,1; text: Forma bonum fragile est quantumque accedit ad
        annos Fit minor et spacio carpitur illa suo. Et tibi iam venient cani formose capilli Iam
        venient ruge, quae tibi corpus arent. Vina parant animos, faciuntque caloribus aptos Cura
        fugit multo dilueturque mero. Tunc veniunt risus, tunc pauper cornua sumit Tunc dolor et
        curae, rugaque frontis abit. Conscia mens recti famae mendacia ridet Sed nos in vicium
        credula turba sumus. Scilicet vt fuluum spectatur in ignibus aurum Tempore sic duro est
        inspicienda fides. Donec eris foelix multos numerabis amicos Tempora si fuerint nubila,
        solus eris.] <figure>
          <graphic url="/images/COCTET4_08GF.gif"/>
        </figure></p>
      <p xml:id="COCTET40213">Carmina vero, quae nos sub hoc melo quottidie in noua nostra schola
        canimus, his tanquam abortiua subiunguntur.</p>
      <p xml:id="COCTET40214">[Cochlaeus, f.Fiiv,2; text: Mane tuum petimus numen, o spiritus alme
        Sensibus a nostris nubila crassa fuges, Pectora nostra sacro profunde liquore Heliconis Vt
        fontes nostros docta Thalia colat, Mentibus o nostris illabere, redde furorem Diuinum, vates
        quo caluere sacri]</p>
      <p xml:id="COCTET40215">Melos Iambicum.</p>
      <p xml:id="COCTET40216">[Cochlaeus, f.Fiiv,3; text: Veni creator spiritus: Mentes tuorum visita,
        imple superna gratia. Quae tu creasti pectora, Tenor, Bassus, Altus]</p>
      <p xml:id="COCTET40217">Conditor alme syderum, Eterna lux credentium, Christe redemptor omnium,
        Exaudi preces supplicum. Veni redemptor gentium, Ostende partum virginis, Miretur omne
        seculum, Talis decet partus deum. A solis ortus cardine: Adusque terrae limitem: Christum
        canamus principem: Natum mariae virginis. Hostis Herodes impie: Christum venire quid times:
        non arripit mortalia: qui regna dat coelestia.</p>
      <p xml:id="COCTET40218">
        <pb n="[f.Fiiir]"/>Haec metra Iambica sunt dimetra: quae in sacris hymnis frequentiora sunt.
        At simile genus nec apud Horatium: nec apud Boecium reperire potui. Vnum Iambicum habet
        Horatii Epodon trimetrum, plura habet Boecius, sed trimetra quoque.</p>
      <p xml:id="COCTET40219">Melos Sapphicum.</p>
      <p xml:id="COCTET40220">[Cochlaeus, f.Fiiir; text: Vt queant laxis resonare fibris Mira gestorum
        famuli tuorum Solue polluti labii reatum Sancte Ioannes, Tenor, Bassus, Altus] <figure>
          <graphic url="/images/COCTET4_09GF.gif"/>
        </figure></p>
      <p xml:id="COCTET40221">Martyris Christi colimus triumphum</p>
      <p xml:id="COCTET40222">Annuum tempus venerando cuius</p>
      <p xml:id="COCTET40223">Cernua vocis prece iam rotundus</p>
      <p xml:id="COCTET40224">Orbis adorat</p>
      <p xml:id="COCTET40225">Phoebe syluarumque potens Diana</p>
      <p xml:id="COCTET40226">Lucidum coeli decus o colendi</p>
      <p xml:id="COCTET40227">Semper et culti, date quae precamur</p>
      <p xml:id="COCTET40228">Iste confessor domini sacratus</p>
      <p xml:id="COCTET40229">Festa plebs cuius coelebrat per orbem</p>
      <p xml:id="COCTET40230">Hodie laetus meruit secreta</p>
      <p xml:id="COCTET40231">Scandere coeli</p>
      <p xml:id="COCTET40232">Carmen quod nos hora pomeridiana cantare solemus nostris in scholis his
        sacris versibus post ponere fas sit: quod <pb n="[f.Fiiiv]"/>Tempore sacro</p>
      <p xml:id="COCTET40233">festinus calamus immaturumque studium: inter occupationum procellas, nuper
        expressir: non tam elegantiam, quam cordis deuotionem affectans.</p>
      <p xml:id="COCTET40234">Diua nunc nobis Catharina adesto</p>
      <p xml:id="COCTET40235">Vt pios vates, Sophiamque castam</p>
      <p xml:id="COCTET40236">Mente discamus memori, reclude</p>
      <p xml:id="COCTET40237">Pectora dura</p>
      <p xml:id="COCTET40238">Viuidum nobis Heliconis amnem</p>
      <p xml:id="COCTET40239">Porrigat sponsus tuus, vt nitorem</p>
      <p xml:id="COCTET40240">Lingua perdiscat latii vetusti</p>
      <p xml:id="COCTET40241">Grammata culta</p>
      <p xml:id="COCTET40242">Spiritus sancti veneranda virgo:</p>
      <p xml:id="COCTET40243">Coelici foelix tripodis Sybilla</p>
      <p xml:id="COCTET40244">Perfer ad nostros animos sacratas</p>
      <p xml:id="COCTET40245">Numinis auras</p>
      <p xml:id="COCTET40246">Melos Choriambicum.</p>
      <p xml:id="COCTET40247">[Cochlaeus, f.Fiiiv; text: Festum nunc celebre magnaque gaudia Compellunt
        animos carmina promere cum Christus solium scandit ad arduum Coelorum pius arbiter, Tenor.
        Bassus, Altus] <figure>
          <graphic url="/images/COCTET4_10GF.gif"/>
        </figure></p>
      <p xml:id="COCTET40248">
        <pb n="[f.Fiiiir]"/>Sequuntur duo ex Horatio Exempla.</p>
      <p xml:id="COCTET40249">Scriberis Vario fortis et hostium</p>
      <p xml:id="COCTET40250">Victor, Meonii carminis alite</p>
      <p xml:id="COCTET40251">Quam rem cunque ferox nauibus aut equis</p>
      <p xml:id="COCTET40252">Miles te duce gesserit</p>
      <p xml:id="COCTET40253">Heu heu qantus equis, quantus adest viris</p>
      <p xml:id="COCTET40254">Sudor, quanta moues funera Dardanae</p>
      <p xml:id="COCTET40255">Genti, iam galeam Pallas et Aegida</p>
      <p xml:id="COCTET40256">Currusque et rabiem parat</p>
      <p xml:id="COCTET40257">Notae meli, lima indigent: Nam in tertio versu, quarta nota in duas
        minimas deberet esse diuisa: Eo quod in primo loco spondeus In secundo autem choriambus
        locatur.</p>
      <p xml:id="COCTET40258">Carmen Scholasticum.</p>
      <p xml:id="COCTET40259">Audi virgo parens angelicum chere</p>
      <p xml:id="COCTET40260">Salue grata deo Rector olympicus</p>
      <p xml:id="COCTET40261">Est tecum, superas foemineum genus</p>
      <p xml:id="COCTET40262">Fructu candida coelico</p>
      <p xml:id="COCTET40263">Nunc vatum resonat dulce melos chorus</p>
      <p xml:id="COCTET40264">En virgo peperit candida filium</p>
      <p xml:id="COCTET40265">Mundi certa salus: Te dominam colunt</p>
      <p xml:id="COCTET40266">Tellus, styx, polus aequora.</p>
      <p xml:id="COCTET40267">Fontis pierii rore, salubriter</p>
      <p xml:id="COCTET40268">Vatum labra rigas, qui tua numina</p>
      <p xml:id="COCTET40269">Poscunt corde pio: famulos tuos</p>
      <p xml:id="COCTET40270">Sanctas instrue litteras.</p>
      <p xml:id="COCTET40271">Ioannis Coclaei ad Lectorem Hexastichon</p>
      <p xml:id="COCTET40272">Quisquis amat musas, cui carmina dulcia curae:</p>
      <p xml:id="COCTET40273">Hunc natura trahit, mens regit ornat honos.</p>
      <p xml:id="COCTET40274">Vates ac sapiens idem, qui musicus olim.</p>
      <p xml:id="COCTET40275">Dulcisono gaudent nunc quoque templa melo.</p>
      <p xml:id="COCTET40276">Quare hos chara modos cape laeta fronte iuuentus:</p>
      <p xml:id="COCTET40277">Quos labor excudit, quos pius aedit amor.</p>
      <p xml:id="COCTET40278">Finis Tetrachordi Musices Nurnbergae Impressi in Officina excusoria
        Friderici Peypus Anno salutis 1514.</p>
    </body>
  </text>
</TEI>
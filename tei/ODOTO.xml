<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tonarium</title>
        <title type="abbrev">ODOTO</title>
        <author>Odo</author>
        <date notBefore="800" notAfter="1099">9th-11th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Peter Slemon</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1993</date></editionStmt>
      <sourceDesc>
        <bibl type="edition">
          <emph>Patrologia cursus completus, series latina</emph>, ed. J. P. Migne, 221 vols.
          (Paris: Garnier, 1844-1904), 133:755â€“58. </bibl>
        <bibl type="work">
          <title>Odo Aretinus: Tonarius</title>
          <idno type="LML">ODO ARET.</idno>
        </bibl>
        <listWit>
          <witness>
            <idno type="RISM">CH-CObodmer 18845 (Ms. 77), 106r-v (Extraits)</idno>
          </witness>
          <witness>
            <idno type="RISM">I-Fn Conv. Soppr. F. III. 565, 82v-84 (Extraits)</idno>
          </witness>
          <witness>
            <idno type="RISM">I-Fr 652, 92v-94v (Extraits)</idno>
          </witness>
          <witness>
            <idno type="RISM">I-MC 318, 121-124, 126-156 (Extraits)</idno>
          </witness>
          <witness>
            <idno type="RISM">I-PCsa 65, 3ra (Extraits)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ODOTO0001">
        <pb n="[755]"/>Prooemium tonarii Domni Odonis Abbatis.</p>
      <p xml:id="ODOTO0002">Incipit formula super tonos, qualiter unusquisque cantor in ecclesia agere
        debeat. Gloria: euouae, id est: Saeculorum amen.</p>
      <p xml:id="ODOTO0003">Formulas, quas vobis ad cantandum scribere procuravi, qualiter omnis cantor
        ecclesiae tenere debeat tonum antiphonarum, officiorum seu communionum, vel qualemcunque
        cantum adire poterit, summo cum studio legere studeat, qui arcem magisterii in ecclesia
        tenere voluerit in cantu. Admoneo autem omnes cantores, praecipue tamen eos, qui in ecclesia
        majores praeesse videntur, ut quotidie subditis suis haec exempla subtilius subministrent,
        ne quando antiphonae in ecclesia incoeperint, scrupulum generent in incipientia psalmi, et
        per diversa incipiant evagari. Studiositatem autem quicunque habere voluerit in cantu,
        quotidie perlegat has formulas et differentias, quas in se habent, et quando voluerit
        antiphonam in ecclesia incipere, non teneat introitum ejus, sed ad finem quantocius currat,
        et in cujus tono eam invenerit, in ipsius sono incipiat psalmum: quia sunt plerique in
        ecclesia, ex quorum numero multos conspexi, qui propter arrogantiam se anteponunt caeteris,
        et faciunt suum tonum, et dicunt, quod talis tonus sit et talis, et ipsi per omnia fallunt;
        et hoc non faciunt pro alia causa, nisi ut magistri appareant ante illos. Isti tales plus
        damnationem sibi exinde acquirunt, quam mercedem, quia beatus papa Gregorius non inertiam se
        sectatus fuisse dixit, quando cantum facere studuit, sed ad credulorum animos demulcendos
        hoc fecit ad laudem Conditoris nostri.</p>
      <p xml:id="ODOTO0004">Nullus denique putet quod omnes antiphonae in suo principio se conveniant
        cum initio psalmi; majorem autem partem antiphonarum in fine volunt sibi incipere psalmum,
        sicut antiphona: O beatum pontificem, quam multi faciunt de secundo tono; sed fallunt, cum
        sit de primo et de septima differentia. Sic et aliae multae antiphonae, quae in formulis
        praescriptae sunt. Unde praecipio omnibus cantoribus qui huic arti praesunt, ut octo tonos,
        quos in figura octo beatitudinum exposuimus studiosissime custodiant, quia si hoc fecerint,
        non erit illis hic labor incassum, sed valde proficuum, et est in singulis eorum
        differentiis valde utilis ratio, qui sensum potuerit capere.</p>
      <p xml:id="ODOTO0005">Habet autem primus tonus decem differentias; secundus enim tonus unam;
        tertius vero tonus quinque differentiis constare videtur. Quartus vero novem finiri jubetur.
        Quintus enim pro sola antiphona in duabus videtur esse constructus. Sextus enim in sola
        differentia signatus esse dignoscitur. Septimum <pb n="[756]"/>autem differentiis septem
        conscriptum esse monstramus. Octavum vero in sex differentiis finiri censuimus. Septimus vel
        octavus fine videntur esse concordes, sed principio illorum discordes; unde multum volunt
        habere studium, qui illorum antiphonas sine vitio incipere voluerint. Aliquando enim, ut
        supra delibatum est, in suo initio se concordant cum psalmo, plures autem in suo fine
        incipiendae sunt</p>
      <p xml:id="ODOTO0006">Sequuntur octo toni cum suis differentiis.</p>
      <p xml:id="ODOTO0007">De octo tonora per ordinem.</p>
      <p xml:id="ODOTO0008">I. Prima differentia, tonus Dorius, et authentus protus, vox odax, metrum
        vero lychanos hypaton: organum anoton, symphonia varietas proti, chorda vero scembs, uti
        primum tonum incipiens, et schemata D. Loquimur quomodo quemque differentias [fortasse
        quaeque differentiae] per singulas ascendunt et descendunt tonando cum vocibus. Prima
        differentia inchoat in quarta corda, quae vocatur scembs, et serenando ascendet in octava
        quae dicitur kaphe, et serenando ascendet usque ad tertiam, quae dicitur re, et repausa ubi
        incipit. Incipit cantus.</p>
      <p xml:id="ODOTO0009">Primum quaerite regnum Dei.</p>
      <p xml:id="ODOTO0010">Finit primus, incipit secundus.</p>
      <p xml:id="ODOTO0011">II. Secunda vero differentia tonus hypoiastius, et plagis proti, vox odax,
        metrum vero lychanos hypaton, organon ysaton, symphonia varietas plagis proti. Chorda vero
        scembs, et schemata D. Secunda differentia inchoat in quarta chorda, quae vocatur scembs, et
        ascendit in sexta chorda, quae dicitur neth, et descendit ad primam, quae vocatur buc, et
        repausa ubi incipit cantus.</p>
      <p xml:id="ODOTO0012">Secundum autem simile est huic.</p>
      <p xml:id="ODOTO0013">Finit secundus; incipit tertius.</p>
      <p xml:id="ODOTO0014">III. Tertia igitur differentia tonus AEolius semitonius et authentus
        deuterus. Vox jubilo, metrum vero hypate meson, organum chamilon. Symphonia varietas
        deuteri, chorda vero caphe, et schemata B. Tertia differentia inchoat in nona chorda, quae
        vocatur caphe, et ascendet ad undecimam chordam, quae dicitur suggesse, et descendet usque
        in quartam, quae dicitur scembs, et repausa in schemata E.</p>
      <p xml:id="ODOTO0015">Item cantus.</p>
      <p xml:id="ODOTO0016">Tertia dies est, quod haec facta sunt.</p>
      <p xml:id="ODOTO0017">Finit tertius; incipit quartus.</p>
      <p xml:id="ODOTO0018">IV. Quarta sumitur autem differentia tonus cantus et plagis deuteri, vox
        jubilo, metrum vero hypate <pb n="[757]"/>meson, organum salpion, symphonia varietas plagis
        deuteri. Chorda vero caemar, et schemata E. Quarta autem differentia sumitur in quinta
        chorda, quae dicitur caemar; et ascendit ad septimam, quae vocatur uciche, et descendit ad
        tertiam, quae dicitur re, et repausa ubi incipit.</p>
      <p xml:id="ODOTO0019">Item cantus.</p>
      <p xml:id="ODOTO0020">Quarta vigilia venit ad eos.</p>
      <p xml:id="ODOTO0021">Finit quartus; incipit quintus.</p>
      <p xml:id="ODOTO0022">V. Quinta igitur differentia sumitur tonus parmenus, et authentus tritus,
        vox vero excelsa, metrum vero parypate meson, organum cuphos, symphonia varietas triti,
        chorda vero asel, et schemata D. Quinta vero imitatur ad octava chorda, quae vocatur asel,
        et ascendens ad undecima, quae dicitur sucgesse et descendens ad undecima, quae discitur
        neth, et repausa in schemata F.</p>
      <p xml:id="ODOTO0023">Cantus.</p>
      <p xml:id="ODOTO0024">Quinque prudentes intraverunt ad nuptias.</p>
      <p xml:id="ODOTO0025">Finit quintus; incipit sextus,</p>
      <p xml:id="ODOTO0026">VI. Sexta ergo differentia tonus epyniceus semitonius, et plagis triti, vox
        excelsa, metrum vero parypate meson, organum bubos, symphonia varietas plagis triti, chorda
        vero neth, et schemata F. Sexta ergo exoritur a sexta chorda, quae dicitur <pb n="[758]"/>neth, et ascendit usque ad octavam quae nominatur asel, et descendit usque in tertiam quae
        dicitur re, et repausa in schemata F.</p>
      <p xml:id="ODOTO0027">Cantus.</p>
      <p xml:id="ODOTO0028">Sexta hora sedit super puteum.</p>
      <p xml:id="ODOTO0029">Finit sextus; incipit septimus.</p>
      <p xml:id="ODOTO0030">VII. Septima enim differentia tonus adonta, et authentus tetrardus, vox
        stridentis, et metrum lichanos meson, organum strigon, symphonia varietas tetrardi, chorda
        vero sucgesse, et ascendit ad duodecimam, quae dicitur nar, et descendit in septimam, quae
        dicitur viche, et repausa in schemata G.</p>
      <p xml:id="ODOTO0031">Cantus.</p>
      <p xml:id="ODOTO0032">Septem sunt spiritus ante thronum Dei.</p>
      <p xml:id="ODOTO0033">Finit septimus: incipit octavus.</p>
      <p xml:id="ODOTO0034">VIII. Octava vero differentia incipit tonus theticon et plagis tetrardi, vox
        stridentis, metrum, vero lichanos meson, organum fonicon. Symphonia varietas plagis
        tetrardi, chorda autem neth, et schemata F. Octava vero distat in sexta chorda, quae vocatur
        neth, et ascendit ad undecimam, quae dicitur sucgesse, et descendit in sextam, ubi incipit,
        et repausa in schemata G.</p>
      <p xml:id="ODOTO0035">Cantus.</p>
      <p xml:id="ODOTO0036">Octo sunt beatitudines.</p>
    </body>
  </text>
</TEI>
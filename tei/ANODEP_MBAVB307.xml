<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De proportionibus</title>
        <title type="abbrev">ANODEP_MBAVB307</title>
        <author>Anonymous</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>T</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1999</date></editionStmt>
      <sourceDesc>
        <bibl type="edition"> Vatican City, Biblioteca Apostolica Vaticana, MS Barb. lat. 307, f.
          31râ€“v. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANODEP_MBAVB3070001">
        <pb n="[f.31r]"/>INcipiunt Capitula de proporcionibus in primis uidendum est de tono et
        quare dicitur tonus et in quo proporcione consistit et quare dicitur sexquioctaua.</p>
      <p xml:id="ANODEP_MBAVB3070002">SExquioctaua proporcio est quando maior numerus continet totum
        minorem numerum in se et eius octauam partem ut sunt .9. ad .8. per arsim .8. ad .9. per
        tesim et sic in infinitum numerum. Et in hac quidem proporcio ponitur tonus. Nam hic tonus
        diastema. throchea. Emelis. Cola. Epogdous et sexquioctaua uocatur. Tonus uero a tonando.
        Diastema duo soni simul stantes. Emelis actus melo. Cola id est membrum. Epogdous.
        superoctonarium. Sexquioctauus autem dimidium. Est autem octonarius dimidium 16 numeri. Cui
        si aditur eius octaua pars dicitur sexquioctaua proporcio. Boecius.</p>
      <p xml:id="ANODEP_MBAVB3070003">De diatessaron.</p>
      <p xml:id="ANODEP_MBAVB3070004">SExquitercia proporcio est quando maior numerus continet totum
        minorem numerum in se et eius terciam partem. habet enim quaternarius ternarium in se et
        eius terciam partem ut .4. ad .3. et sic in infinitum numerum. Et in hac proporcione ponitur
        ea consonancia que uocatur diatessaron et Epitrita. et Sostema et Sexquitercia.
        Remigius.</p>
      <p xml:id="ANODEP_MBAVB3070005">DIatessaron id est ex 4. Quia si duos tonos diuiseris cum semitono
        habebis quatuor addis sonos quatuor id est quatuor cordas et spatia tria id est interualla
        que inter cordas fiunt et producciones duas et dimidiam id est duos tonos et semitonum. Nam
        produccio et incepcio unum est semitonus uero medium produccionis est. Remigius.</p>
      <p xml:id="ANODEP_MBAVB3070006">ESt autem diatessaron decem deseon id est quatuor partium id est
        si quinque emitonia habet decem quartarum partium est. hec autem simphonia in epitrita
        racione est id est in sexquitercia sicut 4 ad 3 id est inter primam et ultimam. Vltima enim
        habet totam primam in se et eius tertiam partem que est unus. Boecius.</p>
      <p xml:id="ANODEP_MBAVB3070007">SExquialtera proporcio est quando maior numerus continet totum
        minorem numerum in se et eius medietatem ut sunt .3. ad .2. et sic in infinitum numerum. Et
        in hac quidem proporcione ponitur ea consonantia que uocatur diapente Emiolia sescupla
        sexquialtera et sostema.</p>
      <p xml:id="ANODEP_MBAVB3070008">De diapason.</p>
      <p xml:id="ANODEP_MBAVB3070009">DVpla proporcio est quando maior numerus continebit minorem
        numerum in se ut .2. ad .1. habet enim binarius bis .1. in se ut .2. ad .1. et sic in
        infinitum numerum. Et in hac quidem proporcione ponitur ea consonantia que dicitur diapason.
        Remigius.</p>
      <p xml:id="ANODEP_MBAVB3070010">PLenitudo musice in diapason continetur quia ex diatessaron et
        diapente componitur que sunt elementa tocius armonie et est plenus uniuerse forme
        sonorum.</p>
      <p xml:id="ANODEP_MBAVB3070011">DVpla superbipartiens proporcio est quando maior numerus bis
        continet minorem numerum in se insuper et duas eius partes ut .8. ad .3. habent enim .8. bis
        ternarium in se. duasque eius partes id est duas unitates. Et in hac quidem proporcione
        ponitur ea consonancia que nuncupatur diapason diatessaron Quamquam enim Phictagorici negent
        hanc consonanciam esse tamen ex uno doctore Boecio Ptolomei sentenciam super hoc approbante
        fatemur consonanciam esse. Maxime quoniam diapason consonancia talis est quod aliam quam
        susceperit consonanciam seruat nec immutat nec ex consona dissonam reddit.</p>
      <p xml:id="ANODEP_MBAVB3070012">TRipla proporcio est quando maior numerus ter continet minorem
        numerum in se ut .3. ad .1. et sic in infinitum numerum. Et in [hac quidem in marg.]
        proporcione ponitur ea consonancia que nuncupatur diapason diapente</p>
      <p xml:id="ANODEP_MBAVB3070013">De bis diapason</p>
      <p xml:id="ANODEP_MBAVB3070014">QVadrupla proporcio est quando maior numerus quater continet
        minorem numerum in se ut .4. ad .1. et sic in infinitum numerum et in hac quidem proporcione
        ponitur ea consonantia que cui uocabulum est bis diapason</p>
      <p xml:id="ANODEP_MBAVB3070015">Omnis tonus et semitonus et diesin in musica in gramatica
        nuncupatur cola et coma et diesin.</p>
      <p xml:id="ANODEP_MBAVB3070016">Omnis tonus et semitonus in arithmetrica epogdous et sexquioctauus
        uocatur. Semitonus uero sexquisextusdecimus. diesin autem sexquiseptimusdecimus
        dicuntur.</p>
      <p xml:id="ANODEP_MBAVB3070017">Omnis ditonus in uno interuallo positus siue per arsim seu per
        thesim dialecticum genus est diuisus uero in tono et tono rectoricum genus est.</p>
      <p xml:id="ANODEP_MBAVB3070018">De astronomia</p>
      <p xml:id="ANODEP_MBAVB3070019">SIcud enim sunt septem uoces in musica de quibus omnis cantus
        componitur. ita eciam sunt in celo septem circuli celorum qui omnis dant dulcissimum cantum
        armonie ut auctores referunt Sic itaque plena descripcio de omnibus circulis celorum cum
        musica artificiali hoc modo. Ysidorus.</p>
      <p xml:id="ANODEP_MBAVB3070020">Septem enim sunt sciencie septem planeta et septem circuli
        celorum</p>
      <p xml:id="ANODEP_MBAVB3070021">SEptem enim liberales artes sunt in genio et studio philosophorum
        inuente. quarum prima musica est Nam ideo quod antequam lictere uel artes inuenta <pb n="[f.31v]"/>essent suum cepit habere exordium sicut in Genesi libro legitur de Tubal qui
        fuit pater canentium cithara et organo quia nichil enim sine illa.</p>
      <p xml:id="ANODEP_MBAVB3070022">SEcunda gramatica est Nam gramatica grece latine lictera inde
        gramatica dicta est a licteris id est ars lictera et sciencia recte loquendi et
        scribendi.</p>
      <p xml:id="ANODEP_MBAVB3070023">Tercia dialetica que est sciencia recte disputandi inter uerum et
        falsum.</p>
      <p xml:id="ANODEP_MBAVB3070024">QVarta est recthorica que est sciencia recte iudicandi quod
        disputatum est Isidorus dixit et recte hoc constat</p>
      <p xml:id="ANODEP_MBAVB3070025">QVinta arithmetrica que est disciplina numerorum. Greci enim
        numerus Ricthmon uocant</p>
      <p xml:id="ANODEP_MBAVB3070026">SExta est geometria que loquitur de mensuris. Septima est
        astronomia que loquitur de celo et planetis celi et cursu stellarum. Ieronimus Circuli
        celorum nomina hec sunt. Luna. Mercurius Venus Sol Mars. Iouis Saturnus Terra spera
        celestis.</p>
    </body>
  </text>
</TEI>
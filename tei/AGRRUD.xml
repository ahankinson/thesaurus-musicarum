<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Rudimenta musices</title>
        <title type="abbrev">AGRRUD</title>
        <author>Agricola, Martinus</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Peter Slemon</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1995</date></editionStmt>
      <sourceDesc>
        <bibl type="edition">
          <emph>Rvdimenta mvsices, qvibvs canendi artificivm compendiosissime complexum, pueris vna
            cum monochordi dimensione traditur</emph> (Vitebergae apud Geor. Rhaw, 1539; reprint
          ed., New York: Broude Bros., 1966). </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="AGRRUD0001">
        <pb n="[f.Aijr]"/>CLARISSIMO AC DOCTISSImo viro Domino Georgio Kloken, Iurisperito apud
        Schuibsenses, suo et cognato, et patrono in primis colendo.</p>
      <p xml:id="AGRRUD0002">Salutem Plurimam.</p>
      <p xml:id="AGRRUD0003">IN DVBIVM NON REuoco, vir doctissime, te plurimum mirari, quidnam mihi in
        consilio fuerit, cur denuo iam Musicam aediderim, cum ea, quae anno a me est publicata
        superiori, tibi mirifice sit probata. Quare ne existimes, me ista preceptorum varietate,
        impigros nostrorum scholasticorum, in hac arte discenda conatus reuocari, imponitur mihi
        necessitas, vt consilij mei rationes paucissimis tibi exponam. Libellus prior ad captum
        istorum puerorum a me fuit accommodatus, qui florente adhuc nostrae scholae statu,
        communicatione publicae nostrae institutionis vtebantur. Cumque hi fere omnes ingruente
        atroci peste, salutem sibi fuga <pb n="[f.Aijv]"/>quaesierint, non ignorantes,
        presentissimum contra hanc teterrimam luem esse remedium, longo locorum interuallo ab eius
        contagione abesse, sperandumque sit, quod clementer abscissa vi pestis, et nostra in
        integrum restituta schola, rudes fere huius artis sese mihi dabunt auditores, mei esse duxi
        officij, precipua tantum Musices precepta, in hoc libello succincte simul et dilucide
        explicata, pueris discenda proponere. Plurimum enim refert huiusmodi primas praeceptiones et
        faciles et compendiosas esse, quo commodius pueri, breuitate adiuti, eas et memori mente
        reponant, atque ad verbum ediscant, et felicius ad fastigium huius nobilissimae scientiae
        progrediantur. Postrema enim sine primis disci nequeunt. Porro vir humanissime, quia multa,
        vt nosti, in metua, eaque preclara extant beneficia, et non modo veteri consuetudine, verum
        etiam sanguinis affinitate mihi arctissime es iunctus, hunc meum qualemcunque, <pb n="[f.Aiijr]"/>tamen vt spero, non infrugiferum laborem, in significationem gratae erga te
        mentis, tibi dedico, obnixerogans, vt hoc munusculum, quamuis exiguum, benigno, iucundoque
        accipias vultu, meque aduersus sycophantarum morsus tuearis, qui cum ipsi quidem, fucis
        similes ignauis, nihil aedant operis, eam voluptatem habent maximam, candidos aliorum
        conatus, summa cum libertate carpere. Hoc te cum communi studiorum vtilitati, tum summae
        nostrae amicitiae propenso animo daturum, nihil ambigo. Benevale, et me, vt soles, ama.
        Magdeburgi 7. Idus Martias, Anno M.D.XXXIX.</p>
      <p xml:id="AGRRUD0004">
        <pb n="[f.Aiijv]"/>IOACHIMVS WOLTERstorpius studiosae iuuentuti scholae Magdeburgensis
        Salutem Dicit.</p>
      <p xml:id="AGRRUD0005">ETSI EA EST OPTIMArum artium ingenita indoles et natura, vt suus quidam
        splendor eas ornet, et suam propter excellentiam ipsae mirabiliter semet commendent, vt
        alienis non indigeant praeconijs, nec peregrinam aliquam desiderent commendationem, perinde
        vt foemima natura spectabilis, apta et venusta membrorum iunctura, naturali bono contenta,
        nihil adiumenti aliunde accersit, tamen stulta iuuentus, quia magna oscitantia, atque
        ignauia, veluti profundo somno sopita iacet, non satis pulcherrimarum artium nitorem, vim,
        ac dignitatem perspicit, ac ne noscere quidem laborat. Deinde vt maxime intelligat, non
        tamen tanti facit res tam preciosas, quanti merito fieri <pb n="[f.Aiiijr]"/>decebat.
        Incumbit ergo haec cura praeceptoribus, vt quicquid imperitos adolescentes accendit, ad
        amorem, inque admirationem vtilium studiorum, ibi faces quasdam subdant, seduloque de
        dignitate optimarum disciplinarum admoneant. Quare cum et ars Musica summa fide nobis a
        Martino Agricola discenda proponatur, ad quam alijs laboribus discendi defatigati, secessum,
        ac iucundissima quaedam diuerticula habeatis, ne animus si semper ijsdem vestigijs inhereat
        fatigetur, et ingenij vigor obstupescat, non secus atque oculi cum vnum colorem fixius
        intuentur, hebetiores facti, parum acute cernunt, Adhortor vos magnopere, vt nullius
        pertaesi laboris, nullo absterriti tedio, nullis auocati molestijs, multam adhibeatis
        diligentiam, ne vnquam cessetis huc anniti, vt huius nobilissimae artis praecepta mira vobis
        breuitate tradita, fideliter percepta probe teneatis, idque eo maiori facietis alacritate,
        quod omnis <pb n="[f.Aiiijv]"/>opera et impensa peribit, omnisque conatus erit irritus, si
        firma et solida horum praeceptorum cognitione destituti, veram et perfectam aliquam canendi
        peritiam assequi conemini. Perueniri enim nisi ex principijs, vt recte inquit Fabius, ad
        altiora non potest. Non debet autem hic libellus ideo negligi, aut contemni, quia prima
        fronte nihil polliceatur egregij, nulla rerum iucunditate, varietateue discentibus taedium
        leuet. Est enim haec omnium artium natura, vt habeant ieiuna et nihil opum ostentantia
        principia. Equidem nec facile dixerim, nec costituerim, an huius artis precepta commodiori
        et faciliori ratione a quoquam tradi queant, cum omnia quae ad prima huius artis elementa
        pertineant, tanta dexteritate haec Isagoge complectatur, vt etiam mediocre ingenium et
        studium allaturi, ea per se intelligere, et percipere, ac deinceps ad solidiorem omnium
        musicalium praeceptorum cognitionem, atque <pb n="[f.Avr]"/>vsum, maxime exiguo et multo
        facilimo labore sint peruenturi. Quo circa cum quaeque in tanta rerum multitudine a paruis
        et exilibus inicijs, ad summum emergant fastigium, in primis profuerit, sedulam atque
        impigram, hisce rudimentis perdiscendis, operam impendere, idque eo acrius facietis, quod
        huic arti longe praestantissimo nostro tempore hunc videamus redire honorem, quem olim
        Graecia, vt Cicero refert, ei tribuit, vt non satis exculti doctrina existimentur, qui huius
        praeclarissimae artis sunt ignari. Valete, Magdeburgi 7. Idus Martias. Anno M. D. XXXIX.</p>
      <p xml:id="AGRRUD0006">
        <pb n="[f.Avv]"/>VINCENTIVS CEDDINVS HAVELburgensis, studioso puero Magdeburgensis
        Scholae.</p>
      <p xml:id="AGRRUD0007">Musica diuini cecinerunt cantica uates,</p>
      <p xml:id="AGRRUD0008">Moses cum multis Christicolisque uiris.</p>
      <p xml:id="AGRRUD0009">Laudibus et sancti praelustria dogmata Pauli</p>
      <p xml:id="AGRRUD0010">Nos cupiunt summum concelebrare Deum.</p>
      <p xml:id="AGRRUD0011">Ferreque sic nostrae solatia dulcia menti</p>
      <p xml:id="AGRRUD0012">Paulus apostolica sedulitate monet.</p>
      <p xml:id="AGRRUD0013">Quis dicat reliquas tot cultas laudibus artes?</p>
      <p xml:id="AGRRUD0014">Nunquid eis unquam gloria tanta fuit?</p>
      <p xml:id="AGRRUD0015">Huc paruo et tenui iuuenis studiose libello</p>
      <p xml:id="AGRRUD0016">Ducere te Agricolae sedula musa cupit.</p>
      <p xml:id="AGRRUD0017">Protinus atque omnem possis expromere cantum,</p>
      <p xml:id="AGRRUD0018">Si modo tu hunc auida triueris ipse manu.</p>
      <p xml:id="AGRRUD0019">Nanque docent multis quod longa uolumina uerbis</p>
      <p xml:id="AGRRUD0020">Id uunc perspicua sub breuitate uides.</p>
      <p xml:id="AGRRUD0021">Incipias ergo dulces nunc discere cantus,</p>
      <p xml:id="AGRRUD0022">Dimidium facti, qui bene caepit, habet.</p>
      <p xml:id="AGRRUD0023">
        <pb n="[f.Avir]"/>PRAEFATIVNCVLA.</p>
      <p xml:id="AGRRUD0024">IN PRIMIS NECESSARIum erit studiosis, summa facilitate cantandi artificium
        discere in animo habentibus, quatuor haec obseruare. Primo, Scalam in qua claues vna cum
        differentijs vocibusque suis contentae, ceu basin totius huius artis mente teneant,
        intelligantque. In ea nanque, quantum vox humana erigi aut deprimi debeat, per linearum
        spaciorumque interualla perspicue indicatur. Multum enim refert vt sciatur, quatenus vox in
        cantu eleuanda aut remittenda sit, quod harmoniae peculiare est, nunc in altum nunc in
        profundum deducere vocem. Secundo, sex voces musicales, videlicet, vt, re, mi, fa, sol, la,
        quo pacto in solmisando vsurpantur, in promptu habeant necesse est. His siquidem syllabis
        tyrunculi modorum phthongos in canendo, tanquam <pb n="[f.Aviv]"/>in legendo dictiones
        Alphabeti literis construere et proferre edocentur. Tertio, Clauium transpositionem, qua
        imperitis cantoribus saepenumero haesitatio oboritur, ita vt eam pene foedissima facta
        confusione, turpiter desistere cogantur, studiose animaduertant. Quarto, Octo tonos, quibus
        non modo cantio incorrecta emendari, verumetiam, varia concentuum ratio ac melodia, discerni
        ac iudicari queat. Caeterum, quod musicis symphonistisque singulis, non tam vtile, quam
        scitu necessarium existimatur, qua industria cuiuslibet toni recens consonansque modulatio
        aedenda sit, vt infra capite quarto explicabitur. Quatuor has itaque per necessarias
        praecipuasque solmisationis partes, compendiose quatuor capitibus comprehensas, solum pro
        pueris hic tradere, et quanquam singulatim ac simplicissime declarare libuit. Quarum ductu,
        reliqua vniuersa, breuitatis causa praetermissa, facile perspici valeant, vt <pb n="[f.Avijr]"/>in sequentibus patebit.</p>
      <p xml:id="AGRRUD0025">DE MVSICES DESCRIPTIONE AC DIVISIONE.</p>
      <p xml:id="AGRRUD0026">MVsica, secundum Augustinum, est bene modulandi scientia. Cuius vero
        concentus trifariam accinitur. Primo, voce humana, vtpote, vel solmisando, quod tyronum est,
        vt eo dexterius canendi vsum adipiscantur, Aut, quod cantoribus imputatur, textum
        applicando. Secundo, tibiarum sono. Tertio, Fidium tinnitu, Omnia igitur musices
        instrumenta, quod signum canendi praebeant, canere dicuntur. Quo circa tibicines tibia,
        tubicines tuba, fidicines fidibus, et caetera canere dicimus. Et est secundum vulgarem eius
        diuisionem duplex, Choralis vel plana, et mensurata siue figurata. Choralis, cuius notulae
        perpetuo aequaliter proferuntur, Est, quae planum docet cantum. Figurata est, quae
        mensuratum tradit concentum, <pb n="[f.Avijv]"/>cuius notulae varijs descriptae figuris,
        iuxta trium graduum, Modi, Temporis et Prolationis exigentiam, disparem quantitatis retinent
        mensuram. Ex quibus ea tantum, quae ad vtriusque cantus solmisationem pertineant breuissime
        eruta, pro nostri Gymnasij alumnis in hoc opusculum congessi.</p>
      <p xml:id="AGRRUD0027">CAPUT PRIMUM.</p>
      <p xml:id="AGRRUD0028">DE CLAVIBVS.</p>
      <p xml:id="AGRRUD0029">CLauis hoc loco Musicalis, est dictio ex litera et vocibus colligata, qua
        concentus, tanquam sera reclusa claue aperitur, id quod cantione aliqua nullis praescriptis
        characteribus, de qua nihil certi iudicari poterit, facile probetur. Cum vero claues
        characteristicae in suum restituentur locum, illico vniuersa, quae antea latuerant,
        apparent, oculisque exponuntur. Et sunt in receptiori vsu, duae et viginti, quae ob
        literarum, <pb n="[f.Aviijr]"/>in octauis ac decimisquintis, aequalitatem, instrumentalisque
        tabellaturae (vt vocant) causa, triplici distinguuntur differentia. Octo nanque infimae
        maiusculis pinguntur literis, vtpote [Gamma]ut, Are, [sqb]mi, Cfaut, Dsolre, Elami, Ffaut,
        Gsolreut. Mediaeque octo paruis, videlicet, a la mi re, bfa, [sqb]mi, csolfaut, d la solre,
        e la mi, f fa ut, g sol re ut. Supremae vero sex duplicatis, scilicet aa la mi re, bb fa
        [sqb][sqb]mi, cc sol fa, dd la sol, ee la. Potissimum autem quid inter b et [sqb] intersit,
        cum loco tantum coeunt, phthongo vero maxime differunt, summis viribus animaduerti
        oportebit, voces enim earum clauium, non, quemadmodum aliarum vnisonum causant, Siquidem
        semitonio maiori separantur, vt in scala cernetur.</p>
      <p xml:id="AGRRUD0030">DE QVATVOR CLAVIbus signatis.</p>
      <p xml:id="AGRRUD0031">QVum vero (vt Franchinus testatur) opus non sit, lineas omnes, <pb n="[f.Aviijv]"/>spaciaque omnia peculiaribus suis clauibus in harmonijs pernotare, verum
        paucioribus id expediri poterit, Idcirco quatuor modo ex caeteris seiunctas, in cantionum
        descriptione, et hoc in locis per necessarijs, nempe circa fa semitonium, qui prolatu
        artificiosior difficiliorque est tono, vulgariter vsurpamus, videlicet, F, b, c, g, quae vna
        cum scala exacte obseruatae, caeteras omnes confestim patefacient, vt subnexum Systema
        docet.</p>
      <p xml:id="AGRRUD0032">
        <pb n="[f.Bir]"/>[Agricola, Rudimenta, f.Bir; text: Triplex clauium differentia. 5.
        Geminatae. 8. Minutae. 8. Maiusculae. [Gamma], A, [sqb], C, D, E, F, G, a, [rob], [sqb], c,
        d, e, f, g, aa, bb, cc, dd, ee, vt, re, mi, fa, sol, la, maior semitonium, minor, 4 claves
        signatae, 4 finales, b molle, 1, 2, 3, 4, 5, 6, 7, 8, [rob][rob]fa, [sqb][sqb]mi,
        ascendendo, descendendo, in causa] <figure>
          <graphic url="/images/AGRRUD_01GF.gif"/>
        </figure></p>
      <p xml:id="AGRRUD0033">
        <pb n="[f.Biv]"/>CAPVT II.</p>
      <p xml:id="AGRRUD0034">DE VOCIBVS AC SOLmisatione.</p>
      <p xml:id="AGRRUD0035">VOx, vt hic capitur, syllaba est, qua in concinendo interuallorum soni (de
        quibus capite vltimo) veluti dictionum syllabae in legendo literarum adminiculo,
        constringuntur. Vel, vt quidam volunt, Vox est interuallorum nomenclatura, Et sunt sex, vt,
        re, mi, fa, sol, la. Quae praesertim, quomodo sursum ac deorsum gradatin in concentibus sese
        comitantur, pueris diligenter praecini debent, quibus assuefactis, reliquorum omnium modorum
        phthongi per secundarum suarum (vt vocant) resolutione, facilime indagari poterint. Earum
        autem quaeque cum viciniori copulata, tonum constituunt, demptis mi et fa, quibus semitonium
        minns conficitur, vt in subiuncta cantione monstratur.</p>
      <p xml:id="AGRRUD0036">
        <pb n="[f.Bijr]"/>PARADIGMA.</p>
      <p xml:id="AGRRUD0037">[Agricola, Rudimenta, f.Bijr; text: Discantus. Altus. Tenor. Bassus.]</p>
      <p xml:id="AGRRUD0038">
        <pb n="[f.Bijv]"/>ALIUD PARADIGMA.</p>
      <p xml:id="AGRRUD0039">[Agricola, Rudimenta, f.Bijv; text: Discantus. Altus. Tenor. Bassus.] <figure>
          <graphic url="/images/AGRRUD_02GF.gif"/>
        </figure></p>
      <p xml:id="AGRRUD0040">DE VOCVM MVTATIONE vel repetitione.</p>
      <p xml:id="AGRRUD0041">CVm vero concentus extremas assidue excedunt voces qui, absque earum
        iteratione nulla ratione accini <pb n="[f.Biijr]"/>queant. Operaepretium erit eas in certis
        suis locis, vna in aliam mutata, repeti. Est autem mutatio vocum, vnisona syllabae vnius pro
        alia vsurpatio, vt ex solmisationum regulis et exemplis. liquide percipietur.</p>
      <p xml:id="AGRRUD0042">DE BREVI AC FACILI solmisandi ratione.</p>
      <p xml:id="AGRRUD0043">SOlmisatio, est debita phthongorum simul et syllabarum, iuxta notularum
        positionem expressio. Est enim solmisare, sonos notarum vna cum pecularibus suis vocibus,
        proferre. Ad quam accurate ac breuiter comparandam, tria requiruntur. Primum, vt sciatur
        quae claues vel voces lineis omnibus ac spacijs in cantionibus adhibentur, quod haud
        rectius, quam accepta scala, per claues signatas haberi potest. Secundum, ad b. clauem
        respectum habeat solmisator, mi ne an fa ibi modulandum sit, quod sic perspicitur. Si nihil
        vel [sqb] quadrum in sua regione apparet, mi, cum vero b rotundum, <pb n="[f.Biijv]"/>fa
        ibi, et quibuscunque in locis ponitur, cantandum demonstrat. Nimirum secundum harum
        exigentiam, omnium aliarum clauium voces in vniuersis modulationibus vsurpantur,
        ordinanturque. Tertium, binas voces re et la tenaci memoria teneat, vbi videlicet re in
        eleuatione, et la in submissione harmoniae sumendum sit, quo notato, caeterae voces omnes
        statim sese aperient, Quemadmodum in subiunctis duobus canonibus, quibus totius
        solmisationis scopus, non breuiter modo, verum etiam exactissime contentus est, dilucide
        tradetur.</p>
      <p xml:id="AGRRUD0044">Notabile.</p>
      <p xml:id="AGRRUD0045">Vocibus utaris solum mutando duabus,</p>
      <p xml:id="AGRRUD0046">Per re quidem sursum, mutatur per la deorsum.</p>
      <p xml:id="AGRRUD0047">PRIMUS CANON DE CANtu [sqb] duro.</p>
      <p xml:id="AGRRUD0048">Est vero cantus [sqb]durus, in quo dura vox, mi, in [sqb] claue concinitur,
        Quem ab exordio singularum notarum <pb n="[f.Biiijr]"/>omissio, seu [sqb] quadrum in suo
        loco indicat, Commodius tamen ex tono cognoscitur, Quiuis enim cantus, primo, secundo,
        tertio, quarto, septimo, et octauo tonorum regularium, hoc est, qui in D. E. vel G.
        desistit, [sqb]durus est, vt infra capite quarto copiosius declarabitur. Sciantque hic
        pueri, quod si concentus de a, ad proximam tantum intenditur, ilicoque ad E cadit, tum
        Euphoniae gratia, ad euitandumque tritonum, fa ibi cantetur, de quo haec notanda est
        REGVLA.</p>
      <p xml:id="AGRRUD0049">In d et a, quando eleuas re sumitur inquam [sqb]duro,</p>
      <p xml:id="AGRRUD0050">Et cum deprimitur cantus, la in e, et a, modulatur.</p>
      <p xml:id="AGRRUD0051">PARADIGMA.</p>
      <p xml:id="AGRRUD0052">Fuga in Epidiapason post tempus.</p>
      <p xml:id="AGRRUD0053">[Agricola, Rudimenta, f.Biiijr; text: Tenor. Discantus. Vox tertia.
        ascendendo, re, descendendo, la]</p>
      <p xml:id="AGRRUD0054">
        <pb n="[f.Biiijv]"/>ALIUD PARADIGMA.</p>
      <p xml:id="AGRRUD0055">[Agricola, Rudimenta, f.Biiijv; text: Discantus. Altus. Tenor. Bassus. re,
        la, mi] <figure>
          <graphic url="/images/AGRRUD_03GF.gif"/>
        </figure></p>
      <p xml:id="AGRRUD0056">
        <pb n="[f.Bvr]"/>SECVNDVS CANON DE cantu bmolli.</p>
      <p xml:id="AGRRUD0057">Cantus bmollis est, qui mollem vocem fa in bclaue vsurpat. cuius indicium
        est b spaericum, a fronte cantionum, peculiari suae stationi praescriptum. Vel rectius ex
        tono perspicitur, Omnis siquidem cantus quinto et sexto tonorum canonicorum, qui perpetuo in
        F. capitali exit, bmollis est, de quo pueris subsequens obseruandus erit</p>
      <p xml:id="AGRRUD0058">Canon.</p>
      <p xml:id="AGRRUD0059">Dat re bmollaris scandens in d, atque gsolre.</p>
      <p xml:id="AGRRUD0060">At descendendo canitur la in d, simul ac a.</p>
      <p xml:id="AGRRUD0061">EXEMPLVM.</p>
      <p xml:id="AGRRUD0062">Fuga in Epidiapente.</p>
      <p xml:id="AGRRUD0063">[Agricola, Rudimenta, f.Bvr; text: Tenor. Discantus. Bassus. ascendendo,
        re, descendendo, la]</p>
      <p xml:id="AGRRUD0064">
        <pb n="[f.Bvv]"/>CAVTIVNCVLA.</p>
      <p xml:id="AGRRUD0065">Porro cum b vel [sqb], non ab initio, verum in medio accentuum quandoque
        inseruntur, in solam proximam notam subsequentem agunt. Sin vero peregrinum locum sibi
        vendicant, fictum significant cantum, vbi aliquoties mi in C, F, G, d, profertur, et fa in
        a, d, g, praesertim tamen in cantu bmolli, in e, pernotari et concini solet, cuius ratio in
        caeteris traditur musicis, hic siquidem non fictam, sed veram solmisationem docere
        studeo.</p>
      <p xml:id="AGRRUD0066">DE OCTAVIS ANNOtatiuncula.</p>
      <p xml:id="AGRRUD0067">Quod profers uocem modulando in claue minutae</p>
      <p xml:id="AGRRUD0068">Sumere non spernas (quamuis ibi non sit) eandem</p>
      <p xml:id="AGRRUD0069">In simili capitali claue uel in geminata.</p>
      <p xml:id="AGRRUD0070">Ex his itaque carminibus satis constat, omnium octauarum claues, eiusdem
        esse vsus, Quaelibet igitur capitalium ac geminatarum, similis minutae imitatur analogiam,
        vt hic videre est.</p>
      <p xml:id="AGRRUD0071">
        <pb n="[f.Bvir]"/>PARADIGMA.</p>
      <p xml:id="AGRRUD0072">[Agricola, Rudimenta, f.Bvir; text: Discantus. Altus. Tenor. Bassus. re,
        la] <figure>
          <graphic url="/images/AGRRUD_04GF.gif"/>
        </figure></p>
      <p xml:id="AGRRUD0073">
        <pb n="[f.Bviv]"/>
      </p>
      <p class="textFig" xml:id="AGRRUD0074">Capitales.      Minutae.   Geminatae.
        <lb/>                gsolreut.  ggsolreut.
        <br/>                ffaut.     ff faut.
        <lb/>                elami.     eelami.
        <br/>Dlasolre.       dlasolre.  ddlasolre.
        <lb/>Csolfaut.       csolfaut.  ccsolfaut.
        <br/>Bfa,            bfa.
        <lb/>Alamire.        alamire.
        <br/>[Gamma]solreut. Gsolreut. <lb/></p>
      <p xml:id="AGRRUD0075">NOTABILE.</p>
      <p xml:id="AGRRUD0076">Octauae in omnibus, excepta positione, cohaerent.</p>
      <p xml:id="AGRRUD0077">Annotatiuncula alia.</p>
      <p xml:id="AGRRUD0078">At si nulla notula locum, vbi re sursum et la deorsum cantetur,
        occupauerit, tum (si res postulat) a praedicto loco, ad notulam vsque desideratam, gradatim
        solmisari expedit, et quae in eam inciderit vox, ea moduletur, Caeterum in quartis, quintis
        et octauis, non raro de voce in similem sit solfa, vtpote, de re ad re, mi ad mi, fa ad fa,
        et caetera vt in exemplis visum est. Quod vero potissimum <pb n="[f.Bvijr]"/>de vocibus mi
        et fa animaduertendum erit. Siquidem vulgariter in praedictis tribus distantijs (ad
        euitandos modos prohibitos, vtpote, Tritonum, Semidiapenten, et Semidiapason) contra cantus
        naturam de fa ad fa, mi ad mi accinimus.</p>
      <p xml:id="AGRRUD0079">CAPVT III.</p>
      <p xml:id="AGRRUD0080">DE CLAVIVM TRANspositione.</p>
      <p xml:id="AGRRUD0081">AD haec, quod ad solmisationem non parum conducit, scitu dignum erit,
        claues quandoque signatas linearum ob penuriam, ex locis suis in altum seu profundum
        amoueri. Quare nihil aliud est haec ipsa transpositio, quam clauis characteristicae de linea
        ad aliam traductio, de qua breuiter subiuncta notanda erit</p>
      <p xml:id="AGRRUD0082">REGVLA.</p>
      <p xml:id="AGRRUD0083">Quantum clauis eleuatur, tantum nota sequens submittitur, Quantum vero <pb n="[f.Bvijv]"/>deprimitur, tantum et nota sequens intenditur.</p>
      <p xml:id="AGRRUD0084">PARADIGMA.</p>
      <p xml:id="AGRRUD0085">Fuga in Epidiapente.</p>
      <p xml:id="AGRRUD0086">[Agricola, Rudimenta, f.Bvijv; text: Discantus. Tenor. Bassus.] <figure>
          <graphic url="/images/AGRRUD_05GF.gif"/>
        </figure></p>
      <p xml:id="AGRRUD0087">CAPVT IIII.</p>
      <p xml:id="AGRRUD0088">DE TONORVM COGNItione et compositione.</p>
      <p xml:id="AGRRUD0089">QVamuis plura de tonis, tanquam de re ad canendi artem pernecessaria
        enumeranda essent, Cum vero singula pueris et tyrunculis huius rei, in quorum gratiam hoc
        aedidi opusculum, intellectu difficilia, Quam ob rem praetermissis <pb n="[f.Bviijr]"/>difficilioribus et superuacaneis, solum vsitatiora quaedam et praecipua de tonorum
        cognitione et compositione, his recensere, exemplisque compendiosissimis exponere visum est.
        Porro quicunque haec intelligit, caetera haud difficulter depraehendet.</p>
      <p xml:id="AGRRUD0090">TONI DESCRIPTIO.</p>
      <p xml:id="AGRRUD0091">Tonus hoc loco, lex est vel regula, secundum quam cursus ac melodia
        cuiuslibet concentus, in exordio, medio ac fine coaptatur. Et sunt octo, videlicet,
        1.2.3.4.5.6.7.8. quorum quatuor de numero impari, scilicet, 1.3.5.7. quod cautiones eorum
        eleuatione diapason, submissione vero tonum modo attingunt, acutos vocamus, Caeterosque
        quatuor pares, 2.4.6.8. quia submissas aedunt cantilenas, graues nuncupare libet, Harmoniae
        namque eorum, a finalibus ad diapenten vel sextam dumtaxat consurgunt, addiatessaronque
        decidunt, vt porro tractabitur.</p>
      <p xml:id="AGRRUD0092">
        <pb n="[f.Bviijv]"/>DE QVATVOR FINAlibus tonorum.</p>
      <p xml:id="AGRRUD0093">In D, Protus Deuterusque sedet, cum quarto in E, tritus.</p>
      <p xml:id="AGRRUD0094">Quintus in F, cum sexto, octauo septimus in G.</p>
      <p xml:id="AGRRUD0095">Exitus est idem uariatur origo Tonorum.</p>
      <p xml:id="AGRRUD0096">Finalis clauis dicitur ea, in qua concentus regularis desistit, Quarum
        quatuor sunt, vtpote D, primi et secundi toni finis. E, tertij et quarti. F, quinti et
        sexti. G, septimi et octaui. Praeterea omnis cantio in his terminata clauibus, regularis,
        quae vero peregrinum possidet finem, musicorumque non imitatur canones, irregularis seu
        transposita vocitari solet, vt infra de tonorum transpositione patebit. Cum itaque perpetuo
        gemini toni, acutus cum suo graui, eandem occupant sedem, verum ambitu ac melodiae
        proprietate, vt paulo inferius docebitur, admodum discernuntur. Proinde haec vt Tyrones
        minori negotio percipiant, discretionem eorum in primi <pb n="[f.Cir]"/>et secundi toni
        exemplo, breuiter enodabimus, hoc modo, Cantus in D. exiens, proculdubio primo vel secundo
        annumeratur tono, quod si ad diapason a sede intenditur, ad proximamque tantum, seu nihil
        remissus fuerit, acuto, id est primo dedicari debet. At si epidiapenten cum subdiatessaron
        connectitur, graui. Itidem de reliquis vniuersis iudicari debet. Nimirum, intensae
        modulationes acutis, remissae vero grauibus vendicentur tonis, vt in typo, exemplisque
        subiunctis perspicuum erit.</p>
      <p xml:id="AGRRUD0097">DE DIVISIONE AC AMBITV octo tonorum.</p>
      <p xml:id="AGRRUD0098">Ambitus, tonorum extensio, ab ima ad extremam cursuum suorum notulam,
        sumpta nuncupatur. Palam autem est, quemque tonum integrum, diapason ambitu suo perficere
        posse. Acuti enim prorsus in sublimi octauas suas absoluunt, Verum graues diapenten sursum,
        diatessaronque deorsum attingunt, quibus <pb n="[f.Civ]"/>aequo modo diapason conficitur,
        Quinetiam cuique, musicorum ex licentia, duae accommodantur voces, vna in sublimiori, altera
        in inferiori gradu, Quare tum decimam, arsi et thesi connexis, complere valeant, vt in
        sequentibus inclarescet.</p>
      <p xml:id="AGRRUD0099">PARADIGMA.</p>
      <p xml:id="AGRRUD0100">Octaua sursum, tonum tanguntque deorsum et acuti.</p>
      <p class="textFig" xml:id="AGRRUD0101">    1        3        5        7
        <br/>    D[sqb].  E[sqb].  F[rob].  G.[sqb].
        <lb/>    2        4        6        8
        <br/></p>
      <p xml:id="AGRRUD0102">Ad quintamque graues surgunt, diatessaronque labuntur.</p>
      <p xml:id="AGRRUD0103">DE TONORVM TENOribus.</p>
      <p xml:id="AGRRUD0104">Tenor, compendiosa est modulatio, in tonorum repercussionibus, quatuor aut
        quinque notulis comprehensa, quae perpetuo singulis Psalmorum versibus in fine adhibetur, a
        tenendo dictus, eo quod harmoniam, ne proprietatem toni sui <pb n="[f.Cijr]"/>amittat,
        teneat ac conseruet. Nimirum quicunque tonorum proprium vsurpat tenorem, vt in caeteris
        Musicis doctum est. Quid autem sit repercussio, infra de tonorum syntaxi indicetur.</p>
      <p xml:id="AGRRUD0105">SEQVITVR TYPVS DE TOnorum regularium cognitione.</p>
      <p xml:id="AGRRUD0106">
        <pb n="[f.Cijv]"/>[Agricola, Rudimenta, f.Cijv; text: Omnis cantus regularis qui terminatur
        in, G. et ad, F. et ad, E. et ad, D. et ad, diatessaron, proximam, remittitur, ad,
        diapentenque, diapasonque, quintamque, octauamque, sextamque, eleuatur, 1, 2, 3, 4, 5, 6, 7,
        8, [sqb].toni, b.toni, est. Vt in exemplis subiunctis dispicitur.]</p>
      <p xml:id="AGRRUD0107">
        <pb n="[f.Ciijr]"/>DE CERTA CANTIONVM inceptione.</p>
      <p xml:id="AGRRUD0108">[Agricola, Rudimenta, f.Ciijr; text: Cantica tonorum, Acutorum, Grauium,
        Mixtorum, incipiuntur voce, Submissa, Acuta, Mediocri, quia in, altum, profundum, vtrunque,
        tendunt.] <figure>
          <graphic url="/images/AGRRUD_06GF.gif"/>
        </figure></p>
      <p xml:id="AGRRUD0109">
        <pb n="[f.Ciijv]"/>SEQVVNTVR OMNIVM TOnorum regularium exempla, vbi semper cum suo graui
        acutus, vniformem quatuor vocum reddunt concentum.</p>
      <p xml:id="AGRRUD0110">Primae clauis finalis D. exempla.</p>
      <p xml:id="AGRRUD0111">Fuga epidiapasonica.</p>
      <p xml:id="AGRRUD0112">[Agricola, Rudimenta, f.Ciijv,1; text: Tenor. Discantus. Bassus. Altus.
        Tenor primi toni acuti.] <figure>
          <graphic url="/images/AGRRUD_07GF.gif"/>
        </figure></p>
      <p xml:id="AGRRUD0113">Fuga in Epidiapason.</p>
      <p xml:id="AGRRUD0114">[Agricola, Rudimenta, f.Ciijv,2; text: Bassus, Altus. Tenor secundi
        toni]</p>
      <p xml:id="AGRRUD0115">
        <pb n="[f.Ciiijr]"/>Secundae finalis E. exempla.</p>
      <p xml:id="AGRRUD0116">Fuga in epidiapason.</p>
      <p xml:id="AGRRUD0117">[Agricola, Rudimenta, f.Ciiijr,1; text: Tenor. Discantus. Tenor tertij
        toni] <figure>
          <graphic url="/images/AGRRUD_08GF.gif"/>
        </figure></p>
      <p xml:id="AGRRUD0118">Fuga epidiapasonica.</p>
      <p xml:id="AGRRUD0119">[Agricola, Rudimenta, f.Ciiijr,2; text: Bassus, Altus. Tenor quarti
        toni]</p>
      <p xml:id="AGRRUD0120">Tertiae finalis F. Paradigmata.</p>
      <p xml:id="AGRRUD0121">Fuga in epidiapason</p>
      <p xml:id="AGRRUD0122">[Agricola, Rudimenta, f.Ciiijr,3; text: Tenor, Discantus, Tenor quinti
        toni.]</p>
      <p xml:id="AGRRUD0123">
        <pb n="[f.Ciiijv]"/>Fuga epidiapasonica trium temporum.</p>
      <p xml:id="AGRRUD0124">[Agricola, Rudimenta, f.Ciiijv,1; text: Bassus. Altus. Sexti toni Tenor.] <figure>
          <graphic url="/images/AGRRUD_09GF.gif"/>
        </figure></p>
      <p xml:id="AGRRUD0125">Quartae finalis G. exempla.</p>
      <p xml:id="AGRRUD0126">Fuga in epidiapason post duo tempora.</p>
      <p xml:id="AGRRUD0127">[Agricola, Rudimenta, f.Ciiijv,2; text: Tenor. Discantus, Tenor septimi
        toni]</p>
      <p xml:id="AGRRUD0128">Fuga duorum temporum epidiapasonica.</p>
      <p xml:id="AGRRUD0129">[Agricola, Rudimenta, f.Ciiijv,3; text: Bassus, Altus. Octaui toni
        Tenor]</p>
      <p xml:id="AGRRUD0130">
        <pb n="[f.Cvr]"/>SEQVVNTVR ALIA, DE OMnibus tonis regularibus, exempla.</p>
      <p xml:id="AGRRUD0131">[Agricola, Rudimenta, f.Cvr; text: Primi toni. Secundi toni. Tenor. Bassus.
        Discantus. Altus.] <figure>
          <graphic url="/images/AGRRUD_10GF.gif"/>
        </figure></p>
      <p xml:id="AGRRUD0132">
        <pb n="[f.Cvv]"/>DE TERTIO TONO Exemplum.</p>
      <p xml:id="AGRRUD0133">[Agricola, Rudimenta, f.Cvv; text: Quarti toni. Tenor. Bassus. Discantus.
        Altus.] <figure>
          <graphic url="/images/AGRRUD_11GF.gif"/>
        </figure></p>
      <p xml:id="AGRRUD0134">
        <pb n="[f.Cvir]"/>Aliud Paradigma.</p>
      <p xml:id="AGRRUD0135">[Agricola, Rudimenta, f.Cvir; text: Quinti toni. Sexti toni. Tenor. Bassus.
        Discantus. Altus. ut, sol] <figure>
          <graphic url="/images/AGRRUD_12GF.gif"/>
        </figure></p>
      <p xml:id="AGRRUD0136">
        <pb n="[f.Cviv]"/>EXEMPLA DE SEPTIMO ET octauo Tonis.</p>
      <p xml:id="AGRRUD0137">[Agricola, Rudimenta, f.Cviv; text: Septimi toni. Octaui toni. Tenor.
        Bassus. Discantus. Altus.] <figure>
          <graphic url="/images/AGRRUD_13GF.gif"/>
        </figure></p>
      <p xml:id="AGRRUD0138">
        <pb n="[f.Cvijr]"/>DE TONO IMPERFECTO.</p>
      <p xml:id="AGRRUD0139">Imperfectus tonus dicitur is, qui octauam suam non integrat, cuius harmonia
        haud commodius, quam secundum intensam sui tenoris notulam censetur. Si igitur acuti toni
        tenori plures accesserint notulae, quam grauis, acuto imputatur, et sic e conuerso. Qua de
        re huiuscemodi tenores, qui semper in suprema repercussionum tonorum suorum notula
        inchoantur, summopere memoriae tradi expedit. De quibus superius monuimus.</p>
      <p xml:id="AGRRUD0140">DE MIXTO TONO.</p>
      <p xml:id="AGRRUD0141">Tonus qui vtrunque ambitum, vtpote epidiapason pariter cum subdiatessaron
        complectitur, mixtus nuncupari solet, qui, quemadmodum de imperfecto tono doctum est, iuxta
        extremam tenoris sui notulam, iudicari debet. Vel, vt Franchino placet, Cum plures notulae
        supra sedem, quam infra fuerint dispositae, acutis addicantur tonis. Sin vero subductae
        superiores numero excesserint, grauibus.</p>
      <p xml:id="AGRRUD0142">
        <pb n="[f.Cvijv]"/>DE TONORVM TRANSpositione.</p>
      <p xml:id="AGRRUD0143">Hactenus de Tonis canonicis, quorum cantiones semper in quatuor insumuntur
        finalibus, disseruimus. Verumtamen dum irregulariter vsurpati, alias plaerunque sedes, iuxta
        mensurati cantus exigentiam sibi vendicare reperiantur. pauca quaedem de transpositione
        eorundem describere placuit.</p>
      <p xml:id="AGRRUD0144">Est autem transpositio hoc loco, cantus alicuius e sede propria ad
        peregrinam translatio, quae in plano cantu (vbi singulorum tonorum harmoniae in peculiaribus
        suis regionibus commodissime accinuntur) raro, In figurato vero, quo concentus frequenter,
        necessitatis causa, ad diatessaron, diapenten, diapason a sedibus suis tolluntur,
        deprimunturque, maxime consideratur. De qua praesertim quatuor finales extremarum clauium
        voces, re. mi. fa. sol. obseruabunt pueri, hoc est, in qua cantus desinit. <pb n="[f.Cviijr]"/>Deinceps nihil scrupuli erit, quin quemlibet concentum dijudicare, ac
        peculiari suo tono dedicare valeant. Nimirum, re primi et secundi, mi tertij et quarti, fa
        quinti et sexti, sol septimi et octaui toni peculiaris est finis, id quod in figura
        snbsequenti luculentissime declaratnr.</p>
      <p xml:id="AGRRUD0145">DE FINALI IRREGVLARIVM Tonorum cognitione.</p>
      <p xml:id="AGRRUD0146">Wenceslaus Philomathes.</p>
      <p xml:id="AGRRUD0147">Fine per extremas uoces, nam desinit in re</p>
      <p xml:id="AGRRUD0148">Cum deutro primus, cum quarto tertius in mi.</p>
      <p xml:id="AGRRUD0149">Quintus cum sexto in fa, octauo septimus in sol.</p>
      <p xml:id="AGRRUD0150">Exitus est idem, uariatur origo tonorum.</p>
      <p xml:id="AGRRUD0151">SEQVITVR SYLLABICA tonorum cognitio.</p>
      <p xml:id="AGRRUD0152">
        <pb n="[f.Cviijv]"/>[Agricola, Rudimenta, f.Cviijv; text: Quilibet concentus desistens in
        claue vbi canitur, Descendendo, sol, Ascendendo, vt, Fa. Mi. Re. vtpote in, cantu,
        [sqb]duro, bmolle, in, [Gamma].G.g. C.c.cc. F.f.b.bb. E.e.ee.[sqb]. A.a.aa. septimi vel
        octaui, quinti vel sexti, tertij vel. quarti, primi vel secundi, toni est.] <figure>
          <graphic url="/images/AGRRUD_14GF.gif"/>
        </figure></p>
      <p xml:id="AGRRUD0153">
        <pb n="[f.Dir]"/>DE TONORVM COMPOSItione ac interuallis musicis.</p>
      <p xml:id="AGRRUD0154">Compositio toni, est modorum iuxta peculiarem eius proprietatem, consona
        syntaxis, Quemadmodum enim apud Grammaticos absoluta oratio ex literis, syllabis et
        dictionibus, ita tonus in Musica ex clauibus, vocibus et modis construitur et integratur, De
        qua compositione duos typos hic tradam, quibus, quo pacto cuiusque toni melodia haud arduo
        labore aedenda sit, rectissime depingitur, quamobrem ad eos ceu fontem tonorum aditum
        habebunt pueri, meminerintque grauissimam notulam in priori typo remissionem, alteram
        exitum, tertiam repercussionem, supremamque intensionem tonorum significare, Verum quadri et
        sphaerici b insitio, cantus qualitatem indicat. Quibus quemlibet tonum regularem, mi in
        [sqb] claue exigere perspicitur, praeter quintum et sextum, qui, vt priscis placuit,
        permixtim mi <pb n="[f.Div]"/>et fa flagitant. In recentiorum vero musicorum aeditionibus
        modo fa in ea concinitur, vt sequens figura, in qua omnia haec tanquam in speculo adamussim
        cernuntur, declarat.</p>
      <p xml:id="AGRRUD0155">DE ARSI ET THESI OMNIum tonorum, typus primus.</p>
      <p class="textFig" xml:id="AGRRUD0156">Arsis          eleuatio
        <lb/>       dicitur           toni.
        <br/>Thesis         depressio <lb/></p>
      <p xml:id="AGRRUD0157">Speculum et fons octo tonorum.</p>
      <p xml:id="AGRRUD0158">[Agricola, Rudimenta, f.Div; text: 1, 2, 3, 4, 5, 6, 7, 8, D, E, F, G,
        primus tonus, [Gamma], g, c] <figure>
          <graphic url="/images/AGRRUD_15GF.gif"/>
        </figure></p>
      <p xml:id="AGRRUD0159">
        <pb n="[f. Dijr]"/>CAVTELA.</p>
      <p xml:id="AGRRUD0160">Caueat autem tonorum compositor, ne in re lamentabili iucundam, aut in
        laeta tristem adhibeat melodiam. Quam ob rem verbis concentum correspondere studeat, vtpote,
        cum indignationem et seueritatem sapiunt verba, asperos et seueros disponat sonos, quod
        tertio et septimo competit tono. Cum vero de amore, precatione, vel lamentatione fuerint
        verba, flebiles et adulatorias modulationes, quae ex secundo quarto et sexto oriuntur tonis,
        accommodare decet. Verum laudis et modestiae verba, iucundas exigunt cantiones, quod primo,
        quinto et octauo tono adscribi solitum est, vt sequens declarat typus.</p>
      <p xml:id="AGRRUD0161">SEQVITVR TYPVS SECVNDVS.</p>
      <p xml:id="AGRRUD0162">De tonorum proprietatibus, clauibus, repercussionibus, eorumque exordijs,
        quae vbilibet per puncta literarum verticibus adiunctis, declarantur.</p>
      <p xml:id="AGRRUD0163">
        <pb n="[f.Dijv]"/>[Agricola, Rudimenta, f.Dijv; text: Octo tonorum proprietates. Hilaris.
        Maesta. Austera. Adulatoria. Delectabilis. Lachrimabilis, Iracunda. Placabilis. 1, 2, 3, 4,
        5, 6, 7, 8, toni harmonia formatur regulariter ex clauibus. A. [sqb]. C. D. E. F. G. a. c.
        d. e. f. g.] <figure>
          <graphic url="/images/AGRRUD_16GF.gif"/>
        </figure></p>
      <p xml:id="AGRRUD0164">
        <pb n="[f.Diijr]"/>[Agricola, Rudimenta, f.Diijr; text: Repercussio, 1, 2, 3, 4, 5, 6, 7, 8,
        est, re la, re fa, mi fa, E. c. mi la, vt sol, fa la, vt fa, finis D. [sqb]durum, finis E.
        [sqb]durum, finis F. bmolle, finis G. [sqb]durum, cantus, vt in exemplo patebit.] <figure>
          <graphic url="/images/AGRRUD_17GF.gif"/>
        </figure></p>
      <p xml:id="AGRRUD0165">Annotatiuncula.</p>
      <p xml:id="AGRRUD0166">Verum in mensurato cantu, saepenumero claues omnes fere, quae in
        vniuscuiusque toni ambitu complectuntur, pro exordijs vsurpari vsuuenit.</p>
      <p xml:id="AGRRUD0167">
        <pb n="[f.Diijv]"/>DE TONORUM REPERcussionibus.</p>
      <p xml:id="AGRRUD0168">Repercussio, peculiaris consonansque cuiusuis toni intercapedo dicitur, vbi
        maior concentus pars, plurifariam integrari solet, de quibus hoc videatur paradigma.</p>
      <p xml:id="AGRRUD0169">Exemplum.</p>
      <p xml:id="AGRRUD0170">[Agricola, Rudimenta, f.Diijv; text: ut, re, mi, fa, sol, la, 1. 2. 3. 4.
        5. 6. 7. 8.]</p>
      <p xml:id="AGRRUD0171">DE INTERVALLIS, QVAE AD tonorum syntaxim requiruntur.</p>
      <p xml:id="AGRRUD0172">Interuallum vel modus (teste Boetio) est grauis acutisque soni distantia.
        Ex quibus euidenter deprehenditur, vnisonum, cum acuminis grauitatisque sit expers, non pro
        interuallo, verum, veluti <pb n="[f.Ciiijr recte f.Diiijr]"/>vnitatem numerorum, pro basi
        solum aliorum modorum aestimari oportere. Proinde nouem tantum, in cuiusque toni
        constructione, vsurpantur interualla, Septem videlicet vsitatiora, Semitonus, Tonus,
        Semiditonus, Ditonus, Diatessaron, Diapente, Diapason. Reliqui vero duo modi, Semitonus
        diapente, Tonus diapente, minus principales dicti, eo, quod non admodum crebro ceu alij, in
        vsum cadunt. Quorum expositiones, quantum ad praesens institutum opus fuerit, breuiter
        declarabimus, vt sequetur.</p>
      <p xml:id="AGRRUD0173">SEQVVNVVR NOVEM interuallorum scholia.</p>
      <p xml:id="AGRRUD0174">
        <pb n="[f.Ciiijv recte f.Diiijv]"/>[Agricola, Rudimenta, f.Ciiijv recte f.Diiijv; text:
        Nouem interuallorum scholia. De interuallis. Vnisonus, aliorum modorum fundamentum, est
        crebra eiusdem soni repetitio, vtpote, cum modulatur in vna et eadem claue, vt vt, re re re,
        mi mi et caetera. 1, 2, 3, 4, 5, 6, 7, 8, 9, Semitonus fit, cum canitur de mi ad fa
        proximum, et econtrario. Tonus constituitur ex, vt re, re mi, fa sol, sol la, et econtra.
        Quibus fideliter perceptis, reliqua omnia interualla, quod solum ijs duobus constituantur,
        facile innotescent. Semiditonus, Ditonus, Diatessaron, Diapente, Semitonus diapente, Tonus
        diapente, Diapason, continet, 1. tonum 1. semitonium, 2. tonos, 2. tonos 1. semitonium, 3.
        tonos 1. semitonium, 3. tonos 2. semitonia, 4. tonos 1. semitonium, 5. tonos 2. semitonia,
        Exemplum est. tertia, re fa. mi sol. tertia, vt mi. fa la. quarta, vt fa. re sol. mi la,
        quinta, vt sol re la. mi mi. fa fa, sexta, re fa. mi fa. sexta, vt la. octaua de quaque
        claue ad similem. Quorum paradigmata ex alijs petantur musicis.] <figure>
          <graphic url="/images/AGRRUD_18GF.gif"/>
        </figure></p>
      <p xml:id="AGRRUD0175">
        <pb n="[f.Dvr]"/>DE INTERVALLIS prohibitis.</p>
      <p xml:id="AGRRUD0176">Porro alij modi, vt sunt, tritonus, trium tonorum, quarta de mi ad fa.
        Semidiapente vel imperfecta quinta de mi ad fa. Semidiapason vel octaua imperfecta ex mi ad
        fa. Septima nona et caetera eorum propter difficultatem ineptiamque, in canticis planis
        nusquam, in figuratisque rarissime locum obtinebunt, quocirca omnino in tonorum syntaxi
        vitari debent. Habetis iam optimi adolescentes, vt vobis in fronte huius capitis pollicitus
        sum, simplicissimam de tonorum cognitione ac formatione, institutionem, De reliquis vero ad
        huiusmodi rem necessarijs, quae hic promissa libelli breuitas praeterire cogit, secundum
        scholiorum librum, vel alios, vestro pro arbitrio, musicos consulite.</p>
      <p xml:id="AGRRUD0177">DE MONOCHORDI dimensione.</p>
      <p xml:id="AGRRUD0178">Monochordum vnius chordae instrumentum, <pb n="[f.Dvv]"/>vniuersorum
        instrumentorum musicalium fons et origo, hac ratione, vt sequitur, praeparatur.</p>
      <p xml:id="AGRRUD0179">PRIMO.</p>
      <p xml:id="AGRRUD0180">Punctus in capite instrumenti cum litera 2F[macron sub lin.], quae clauem
        proximam sub [Gamma]. declarat, ponetur, in fine vero nulla o. ad quam omnes ferme sectiones
        tanquam ad certum scopum diriguntur. Postea spacium ab 2F[macron sub lin.]. ad vsque o. in
        nouem aequas scindi portiones, in primoque puncto post 2F[macron sub lin.]. locetur [Gamma].
        in tertio Cfaut, in quinto G. in sexto csol. in septimo gsol. Caetera vacent.</p>
      <p xml:id="AGRRUD0181">SECVNDO.</p>
      <p xml:id="AGRRUD0182">Praedictum spacium in octo distinguetur partes, quarum secunda dabit Bfa.
        quarta F. finalium. quinta bfa. sexta ffaut. septima ff fa.</p>
      <p xml:id="AGRRUD0183">TERTIO.</p>
      <p xml:id="AGRRUD0184">[Gamma] et o in nouem secerne particulas, in primaque Are. in tertia Dsol.
        in <pb n="[f.Dvir]"/>quinta alamire. in sexta dla. in septima aala. ponatur.</p>
      <p xml:id="AGRRUD0185">QVARTO.</p>
      <p xml:id="AGRRUD0186">A. cum o. in nouem aequales partes diuide, et prima [sqb]. tertia E. quinta
        [sqb]. Sexta e. Septimaque [sqb][sqb]mi clauem requirit.</p>
      <p xml:id="AGRRUD0187">QVINTO.</p>
      <p xml:id="AGRRUD0188">Intercapedo de c. ad o. in duas diuidetur portiones, in medioque cc.
        scribendum est, eodem modo ab dla. ad o. et medium dd. habebit. Pariformiter in medio e. et
        o. ee. locum obtinebit. Nimirum singulae octauae, secundum peculiarem suam videlicet duplam
        proportionem 2 diuiduntur, Ea ratione diapason (vt 1 Theorici tradunt) crebro duplae sibi
        nomen asciscit.</p>
      <p xml:id="AGRRUD0189">DE SEMITONIORVM additione</p>
      <p xml:id="AGRRUD0190">SEXTO.</p>
      <p xml:id="AGRRUD0191">Interuallum ab [sqb]. ad o. in decem disiunge partes, quarum primam C#,
        Secundam <pb n="[f.Dviv]"/>D#. Quartam G#. Sextam d#. Septimam g#. Octauamque dd#.
        occupabit.</p>
      <p xml:id="AGRRUD0192">SEPTIMO.</p>
      <p xml:id="AGRRUD0193">Item C#. et o. in octo distribuentur membra, in secundo F#. in quarto c#.
        in quinto f#. in sexto cc#. locetur.</p>
      <p xml:id="AGRRUD0194">OCTAVO.</p>
      <p xml:id="AGRRUD0195">Postremum in medio b. et o. bb. ponito. Sic itaque integram monochordi
        dimensionem, tribusque octauis adornatam habebis, in quo plura ad opificium musices, non tam
        practices quam theorices deseruientia, vtpote commata, schismata, dyaschismata, item minoris
        et maioris semitonij discrimen, et alia huiusmodi, pueris, cum a praeceptoribus
        praemonstrari, tum ipsi minori opera per sese inuestigare valeant. Quo ergo commodius ab
        omnibus huius artis studiosis caperentur, dimensionem Monochordi fini hic annectere,
        consultum videbatur. Vos itaque ingenui adolescentes oratos <pb n="[f.Dvijr]"/>volo, vt
        aequo animo hunc meum laborem accipiatis, ac paucissimas has canendi regulas, quibus caetera
        quaeque musicorum scripta facile intelligentur, summis nisibus memoriae commendatis. Ad haec
        velim optimos quosque lectores huius libelluli, quam familiariter rogatos, vt meminerint sui
        esse officij, hanc meam operam puerorum vsui seruientem iuuare et promouere, nec ad viuum
        singula resecare, si per omnia me elegantiae non studuisse offenderint, Satis me
        praestitisse putabo, si optimorum adolescentum flagrantium huius artis amore, conatus
        vtcunque prouexero. Valete.</p>
      <p xml:id="AGRRUD0196">
        <pb n="[f.Dvijv]"/>IN ZOILVM DECASTICHON VINCENTII CEDDINI.</p>
      <p xml:id="AGRRUD0197">Zoile quid paruum gaudes lacerare libellum,</p>
      <p xml:id="AGRRUD0198">Qui specimen studij debeat esse pij?</p>
      <p xml:id="AGRRUD0199">Sed tu consuetum potes haud deponere morem,</p>
      <p xml:id="AGRRUD0200">Est tua nanque bonis mens inimica uiris.</p>
      <p xml:id="AGRRUD0201">Tu nec Virgilio, magno nec parcis Homero,</p>
      <p xml:id="AGRRUD0202">Qui fuerant gentis gloria prima suae.</p>
      <p xml:id="AGRRUD0203">Hinc procul hinc fugias, iustum reprobare laborem</p>
      <p xml:id="AGRRUD0204">Nemo bonus poterit, sed lacerare malus.</p>
      <p xml:id="AGRRUD0205">Commoda nam tenerae quaeruntur sola inuentae,</p>
      <p xml:id="AGRRUD0206">Quaeritur authori gloria nulla suo.</p>
      <p xml:id="AGRRUD0207">Soli Deo gloria.</p>
      <p xml:id="AGRRUD0208">Viteberge apud Georgium Rhaw.</p>
      <p xml:id="AGRRUD0209">Anno M. D. XXXIX.</p>
    </body>
  </text>
</TEI>
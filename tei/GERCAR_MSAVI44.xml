<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Carmina]</title>
        <title type="abbrev">GERCAR_MSAVI44</title>
        <author>Gerson, Johannes de</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>T</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Peter Slemon</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2002</date></editionStmt>
      <sourceDesc>
        <bibl type="edition"> Salzburg, Stiftsbibliothek St. Peter, MS a.VI.44, ff. 60râ€“62v. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="GERCAR_MSAVI440001">
        <pb n="[f.60r]"/>Carmen Johannis de Gersonis super recogitacione mortis</p>
      <p xml:id="GERCAR_MSAVI440002">CErne quis es. quid agis moreris dic, duc [cor in alta. supra
        lin.]</p>
      <p xml:id="GERCAR_MSAVI440003">Cor cruce compungant spes timor ardor amans</p>
      <p xml:id="GERCAR_MSAVI440004">Cantica, saltum, lamentum, planctumque frequenta.</p>
      <p xml:id="GERCAR_MSAVI440005">Iungito iocundum psalterium cythare.</p>
      <p xml:id="GERCAR_MSAVI440006">Concine sicut olor tua dum mors imminet, o mors</p>
      <p xml:id="GERCAR_MSAVI440007">Mortua morte Iesu, sis michi porta poli</p>
      <p xml:id="GERCAR_MSAVI440008">Tempus adest anima quo sponsa cubile beatum</p>
      <p xml:id="GERCAR_MSAVI440009">Sponsi conscendas federe perpetuo.</p>
      <p xml:id="GERCAR_MSAVI440010">Ergo cantet himen mens, os, cor, lingua vigorque</p>
      <p xml:id="GERCAR_MSAVI440011">Plaude sali coram, te iubilus rapiat.</p>
      <p xml:id="GERCAR_MSAVI440012">Te tamen et tua fle tua sit spes vnica Cristi</p>
      <p xml:id="GERCAR_MSAVI440013">Passio, sit meritum gracia sola tuum.</p>
      <p xml:id="GERCAR_MSAVI440014">Buccinet aure tua sonitu vario tuba duplex</p>
      <p xml:id="GERCAR_MSAVI440015">Terreat ite tonans blanda venite leuet</p>
      <p xml:id="GERCAR_MSAVI440016">Turturis hec faciens iunges suspiria, suaui</p>
      <p xml:id="GERCAR_MSAVI440017">Quid vel a lauda canit vel philomena melos</p>
      <p xml:id="GERCAR_MSAVI440018">Cor tremet ob tractus varios, dum leticie vis</p>
      <p xml:id="GERCAR_MSAVI440019">Cor vehit in altum, mox premit anxietas</p>
      <p xml:id="GERCAR_MSAVI440020">Carmina nocte deus tibi dat dum te peregre fers</p>
      <p xml:id="GERCAR_MSAVI440021">Fac resonet sua laus iugiter ore suo.</p>
      <p xml:id="GERCAR_MSAVI440022">De Laude Musice.</p>
      <p xml:id="GERCAR_MSAVI440023">MUsica diuini noua pulsu que fit amoris</p>
      <p xml:id="GERCAR_MSAVI440024">Extolli nulla laude satis poterit.</p>
      <p xml:id="GERCAR_MSAVI440025">Cor recreat. curas abigit. falstidia [[f]] mulcet</p>
      <p xml:id="GERCAR_MSAVI440026">Fitque peregrinis quos vehit apta comes.</p>
      <p xml:id="GERCAR_MSAVI440027">Per medias hiemes per soles carmine fisus</p>
      <p xml:id="GERCAR_MSAVI440028">Ibo spe paciens, letus, alacris, ouans.</p>
      <p xml:id="GERCAR_MSAVI440029">Nam fugiunt tristes cantu per inania cure</p>
      <p xml:id="GERCAR_MSAVI440030">Omnis et insidians hostica pestis hebet.</p>
      <p xml:id="GERCAR_MSAVI440031">Vertitur occursu psallentum Saul velut alter.</p>
      <p xml:id="GERCAR_MSAVI440032">Factus homo psallit fitque propheta nouus.</p>
      <p xml:id="GERCAR_MSAVI440033">
        <pb n="[f.60v]"/>[Item Solinus in de mirabilibus mundi dicit quod in Alesina regione est
        fons quietus semper et numquam manans nisi ad cantum vel ad cytharam sive ad tybiam. sed
        statim vero ad sonum melodie tumescit et alium suum excedit. in marg.]</p>
      <p xml:id="GERCAR_MSAVI440034">[Item. Versus. Collige sex causas quare vocaliter oras. Vt torpor
        cede mentis deuocio crescat. Vt cor mundetur et proximus edificetur. Lingua laudetur opifex,
        demonque fugetur. in marg.]</p>
      <p xml:id="GERCAR_MSAVI440035">Exagitat nequam dum spiritus hunc, cytharedus</p>
      <p xml:id="GERCAR_MSAVI440036">Pastor per numeros cogit abire David</p>
      <p xml:id="GERCAR_MSAVI440037">Vatidicus deerat Helizeo spiritus olim,</p>
      <p xml:id="GERCAR_MSAVI440038">Dum cecinit psaltes protinus implet eum.</p>
      <p xml:id="GERCAR_MSAVI440039">Pithagoras motus fuerat componere cordis</p>
      <p xml:id="GERCAR_MSAVI440040">Adiectis cythare compositis numeris.</p>
      <p xml:id="GERCAR_MSAVI440041">Spiritus ecce monet spirans per carmina vatum</p>
      <p xml:id="GERCAR_MSAVI440042">Ad domini laudes cuncta creata simul.</p>
      <p xml:id="GERCAR_MSAVI440043">Vt iubilent, psallant, exultent, vt cytharam dent,</p>
      <p xml:id="GERCAR_MSAVI440044">Tympana cum cordis, organa, nabla chorum</p>
      <p xml:id="GERCAR_MSAVI440045">Corpora spiritibus sunt organa consona. mundus</p>
      <p xml:id="GERCAR_MSAVI440046">Est chorus vnus quo ludere noys amat.</p>
      <p xml:id="GERCAR_MSAVI440047">Carmine mundano sibi dissona praua voluntas</p>
      <p xml:id="GERCAR_MSAVI440048">Concordans toti, fit moderante deo</p>
      <p xml:id="GERCAR_MSAVI440049">Ornat et ipsa notis breuibus longis ve camenam</p>
      <p xml:id="GERCAR_MSAVI440050">Improba viuendi mors variando vices.</p>
      <p xml:id="GERCAR_MSAVI440051">Discantum mollem miserans dat gracia, raucis</p>
      <p xml:id="GERCAR_MSAVI440052">Stridet de penis culpa tenore graui.</p>
      <p xml:id="GERCAR_MSAVI440053">Hew fuge te tali fuge deprecor esse tenore</p>
      <p xml:id="GERCAR_MSAVI440054">Vt sis sub molli molle cor adde tibi.</p>
      <p xml:id="GERCAR_MSAVI440055">Quid quod corporibus curandis musica prodest.</p>
      <p xml:id="GERCAR_MSAVI440056">Dum cor letificat, lenit et alleuiat</p>
      <p xml:id="GERCAR_MSAVI440057">Dant vtrumque tibi gentiles, pulcer Appollo</p>
      <p xml:id="GERCAR_MSAVI440058">Carnis, et medice Phebe repertor opis.</p>
      <p xml:id="GERCAR_MSAVI440059">Colligitur pulsu venarum musica cordis.</p>
      <p xml:id="GERCAR_MSAVI440060">Que sit temperies que frasis, atque thesis.</p>
      <p xml:id="GERCAR_MSAVI440061">Hoc medicus tactu iuuenis coniecit amorem</p>
      <p xml:id="GERCAR_MSAVI440062">Cuius in Agnete cor furit igne graui</p>
      <p xml:id="GERCAR_MSAVI440063">Carmina non loquimur nunc execranda magorum.</p>
      <p xml:id="GERCAR_MSAVI440064">Nec nisi misticus est ipse poeta placet.</p>
      <p xml:id="GERCAR_MSAVI440065">Amphion ac Orpheus cantu mouisse feruntur</p>
      <p xml:id="GERCAR_MSAVI440066">Hic lapides diras hic furias Herebi.</p>
      <p xml:id="GERCAR_MSAVI440067">Moribus hec duris si transfers instituendis</p>
      <p xml:id="GERCAR_MSAVI440068">Mutandique bona dogma salubre canunt</p>
      <p xml:id="GERCAR_MSAVI440069">Adde quod in populis mutat vel iam variatos</p>
      <p xml:id="GERCAR_MSAVI440070">Insinuat mores musica cuique sua</p>
      <p xml:id="GERCAR_MSAVI440071">Est grauis huic petulans illi mollis vel agrestis</p>
      <p xml:id="GERCAR_MSAVI440072">
        <pb n="[f.61r]"/>Vnaque dilatans cor vehit ista premit</p>
      <p xml:id="GERCAR_MSAVI440073">Est diatesseron est diapente cum diapason</p>
      <p xml:id="GERCAR_MSAVI440074">Triplex legitimis copula nexa tonis.</p>
      <p xml:id="GERCAR_MSAVI440075">Rursus in octo tonos finem medium caput omnes</p>
      <p xml:id="GERCAR_MSAVI440076">Cantus partiri suscipit ecclesia.</p>
      <p xml:id="GERCAR_MSAVI440077">Antiphonas dedit ad psalmos Ignacius aptas</p>
      <p xml:id="GERCAR_MSAVI440078">Monte prout quodam desuper audierat.</p>
      <p xml:id="GERCAR_MSAVI440079">Turpibus et fedis infantum queso cauete</p>
      <p xml:id="GERCAR_MSAVI440080">Flexibiles animos cantibus inficere.</p>
      <p xml:id="GERCAR_MSAVI440081">Festinat in teneras energia carminis aures.</p>
      <p xml:id="GERCAR_MSAVI440082">Vret vt vrtice cor tibi [[lud]] lubrica vox.</p>
      <p xml:id="GERCAR_MSAVI440083">Vrit cantando facit idem sepe videndo.</p>
      <p xml:id="GERCAR_MSAVI440084">Femina, flagicy fundit vtrumque vnus</p>
      <p xml:id="GERCAR_MSAVI440085">Quid numeremus aues humano que capiuntur.</p>
      <p xml:id="GERCAR_MSAVI440086">Cantu nec cantum despicit vlla suum.</p>
      <p xml:id="GERCAR_MSAVI440087">Pisces et cerui mulcentur cantibus, egris</p>
      <p xml:id="GERCAR_MSAVI440088">Antidotum varys musica crebro fuit.</p>
      <p xml:id="GERCAR_MSAVI440089">Prebe fidem grecis delphinus Ariona vexit.</p>
      <p xml:id="GERCAR_MSAVI440090">Fluctus per medios dum lira mulcet eum.</p>
      <p xml:id="GERCAR_MSAVI440091">Fistula pastoris pecudes armenta gregisque</p>
      <p xml:id="GERCAR_MSAVI440092">Solatur nec eas terret ymago lupi</p>
      <p xml:id="GERCAR_MSAVI440093">Pascua tunc secura metum, minuitque magistro.</p>
      <p xml:id="GERCAR_MSAVI440094">Tedia pascendi rusticus iste sonus</p>
      <p xml:id="GERCAR_MSAVI440095">Fistula Pan Phebi cythare certauit agrestis</p>
      <p xml:id="GERCAR_MSAVI440096">Iudice te Mida victus Appollo fuit.</p>
      <p xml:id="GERCAR_MSAVI440097">Iudicium nam cuique suum sua cuique voluptas</p>
      <p xml:id="GERCAR_MSAVI440098">Sic natura suum grande [[melod]] melos variat</p>
      <p xml:id="GERCAR_MSAVI440099">Buccina terribilis animosum pectus equorum</p>
      <p xml:id="GERCAR_MSAVI440100">Bellis exacuit militis ira viget</p>
      <p xml:id="GERCAR_MSAVI440101">Femina dum texit donec pueroque soporem.</p>
      <p xml:id="GERCAR_MSAVI440102">Ducens in cunis cantat inepta rudis.</p>
      <p xml:id="GERCAR_MSAVI440103">Celica turba Iesu nati fescennia cantat.</p>
      <p xml:id="GERCAR_MSAVI440104">Pax homini terris gloria celsa deo</p>
      <p xml:id="GERCAR_MSAVI440105">Rusticus arua colens, an vociferando iocatur</p>
      <p xml:id="GERCAR_MSAVI440106">Cantat et alleuiat inde viator iter.</p>
      <p xml:id="GERCAR_MSAVI440107">Artem quisque suam mulcet durumque laborem</p>
      <p xml:id="GERCAR_MSAVI440108">Qualicumque sono, sit licet asperior.</p>
      <p xml:id="GERCAR_MSAVI440109">Vox devota deum placat iratum, placet armis</p>
      <p xml:id="GERCAR_MSAVI440110">
        <pb n="[f.61v]"/>Ciuibus, ipsa choris concinit angelicis.</p>
      <p xml:id="GERCAR_MSAVI440111">Vocibus ecclesie pater Augustine fateris</p>
      <p xml:id="GERCAR_MSAVI440112">Motum te lacrimis ora rigasse pys.</p>
      <p xml:id="GERCAR_MSAVI440113">Felix cuius erant peccata retecta Maria</p>
      <p xml:id="GERCAR_MSAVI440114">Que tociens voces celitus aure capis.</p>
      <p xml:id="GERCAR_MSAVI440115">Organa dum cantat sibi soli, corde canentem</p>
      <p xml:id="GERCAR_MSAVI440116">Corde deo pleno Ceciliam legimus.</p>
      <p xml:id="GERCAR_MSAVI440117">Cordibus vt nostris psallamus Paule monebas</p>
      <p xml:id="GERCAR_MSAVI440118">Actio nam talis iure beat duplici.</p>
      <p xml:id="GERCAR_MSAVI440119">Inchoat hic et nunc celum, viteque beate.</p>
      <p xml:id="GERCAR_MSAVI440120">Moribus et ritu degit in exilio</p>
      <p xml:id="GERCAR_MSAVI440121">Mors venit in terra que carnis vincula resoluit</p>
      <p xml:id="GERCAR_MSAVI440122">Cantantem in psalmis victor in alta vehit.</p>
      <p xml:id="GERCAR_MSAVI440123">Ecclesiasticorum exhortacio Ad Cantum.</p>
      <p xml:id="GERCAR_MSAVI440124">SEmper in ore tuo sit laus sint cantica Syon.</p>
      <p xml:id="GERCAR_MSAVI440125">Quamvis captiuum te Babylone doles.</p>
      <p xml:id="GERCAR_MSAVI440126">Fac hoc precipue, cui cantus ecclesie dant.</p>
      <p xml:id="GERCAR_MSAVI440127">Absque labore cibos veste domoque tegi.</p>
      <p xml:id="GERCAR_MSAVI440128">Hoc leue pondus, et hoc tibi sponte iugum posuisti</p>
      <p xml:id="GERCAR_MSAVI440129">Fer, nec dum viues rumpe vel excucias.</p>
      <p xml:id="GERCAR_MSAVI440130">Sed tedet dices eadem tociens iterari</p>
      <p xml:id="GERCAR_MSAVI440131">Mentem cum cerebro vox reboando grauat</p>
      <p xml:id="GERCAR_MSAVI440132">Quo crucier doleamque modo nescitis amici.</p>
      <p xml:id="GERCAR_MSAVI440133">Fundere sufficiat corde preces domino</p>
      <p xml:id="GERCAR_MSAVI440134">Frater nil magnum sine magno vita labore.</p>
      <p xml:id="GERCAR_MSAVI440135">Fert hominum, perstes, vsus alacris erit.</p>
      <p xml:id="GERCAR_MSAVI440136">Tu tibimet crebro dic ecclesie vice fungor.</p>
      <p xml:id="GERCAR_MSAVI440137">Psallentisque dolor vertitur in meritum</p>
      <p xml:id="GERCAR_MSAVI440138">Paucis crede [[das]] datur constans oracio cordis.</p>
      <p xml:id="GERCAR_MSAVI440139">Laudandum sed opus, dum canis ore, facis</p>
      <p xml:id="GERCAR_MSAVI440140">Reddis vota deo, tua fratrum debita soluis</p>
      <p xml:id="GERCAR_MSAVI440141">Corpus dum torques frigore, fame, siti.</p>
      <p xml:id="GERCAR_MSAVI440142">Lex hec est hominis veteris, labor et sudor hec sit.</p>
      <p xml:id="GERCAR_MSAVI440143">Posterius requies ve sine, cantica, laus.</p>
      <p xml:id="GERCAR_MSAVI440144">Viuere non fas est homini semper prout optat</p>
      <p xml:id="GERCAR_MSAVI440145">Optet quod lex vult, et sua tempora dant.</p>
      <p xml:id="GERCAR_MSAVI440146">Redde prius Domino quod debes, deinde vacabis.</p>
      <p xml:id="GERCAR_MSAVI440147">Scripto vel studio seu meditare silens.</p>
      <p xml:id="GERCAR_MSAVI440148">Scito valere nichil studium. non martirium. nec</p>
      <p xml:id="GERCAR_MSAVI440149">Cor raptum. nisi sit iussio facta dei</p>
      <p xml:id="GERCAR_MSAVI440150">
        <pb n="[f.62r]"/>Inde metire tuos instinctus, quando sequendi.</p>
      <p xml:id="GERCAR_MSAVI440151">Nam motus cordis fallere crebro solent.</p>
      <p xml:id="GERCAR_MSAVI440152">Te desiderio cordis committere noli.</p>
      <p xml:id="GERCAR_MSAVI440153">Commentisque tuis sed patris imperio.</p>
      <p xml:id="GERCAR_MSAVI440154">Esto tuis ita solicitus studijs, quasi semper.</p>
      <p xml:id="GERCAR_MSAVI440155">Cor sit ad arbitrium presto redire tuum.</p>
      <p xml:id="GERCAR_MSAVI440156">Gracia dux hoc sola potest conferre, precemur</p>
      <p xml:id="GERCAR_MSAVI440157">Gracia sit iutrix, sit comes assidua.</p>
      <p xml:id="GERCAR_MSAVI440158">Tristis es equo tunc animo psallens tibi vim fac.</p>
      <p xml:id="GERCAR_MSAVI440159">Vim patitur celum, vim faciamus es.</p>
      <p xml:id="GERCAR_MSAVI440160">Mox veniet, gaudet, mors te de carcere soluens</p>
      <p xml:id="GERCAR_MSAVI440161">Psalmis cantantem victor ad alta vehet.</p>
      <p xml:id="GERCAR_MSAVI440162">De Laudibus elegie spiritualis.</p>
      <p xml:id="GERCAR_MSAVI440163">QVisquis amas prosam metris ignoscito nostris</p>
      <p xml:id="GERCAR_MSAVI440164">Sponte stilo veniunt, corque lepore trahunt.</p>
      <p xml:id="GERCAR_MSAVI440165">Diuos blanda libens elegia cantet amores</p>
      <p xml:id="GERCAR_MSAVI440166">Tracta malis tociens serua libidinibus.</p>
      <p xml:id="GERCAR_MSAVI440167">Soletur senium, iam non captiua refectis.</p>
      <p xml:id="GERCAR_MSAVI440168">Vnguibus et casto coniugis apta thoro</p>
      <p xml:id="GERCAR_MSAVI440169">Cur non ancille fronesis si libera fiat.</p>
      <p xml:id="GERCAR_MSAVI440170">Mundaque complacito confoueare sinu.</p>
      <p xml:id="GERCAR_MSAVI440171">Non maiestati dictorum, detrahit vsus</p>
      <p xml:id="GERCAR_MSAVI440172">Metrorum maius pondus eis tribuit</p>
      <p xml:id="GERCAR_MSAVI440173">Versibus omnimodis vates scripsisse sciuntur</p>
      <p xml:id="GERCAR_MSAVI440174">Vt Ieremias, Iob sic David, et Moyses.</p>
      <p xml:id="GERCAR_MSAVI440175">Carmina composuit Salomon rex milia quinque.</p>
      <p xml:id="GERCAR_MSAVI440176">Cantata est mulier fortis ab ore suo.</p>
      <p xml:id="GERCAR_MSAVI440177">Frenant ne vaga sit metra mentem plurima paucis</p>
      <p xml:id="GERCAR_MSAVI440178">Arcant et prestant esse sui memores</p>
      <p xml:id="GERCAR_MSAVI440179">Plus sensus, plus lucis habent plus ordine pollent</p>
      <p xml:id="GERCAR_MSAVI440180">Versus, si cor eis cum studio dederis.</p>
      <p xml:id="GERCAR_MSAVI440181">Verius et breuius seruantur scripta ligata.</p>
      <p xml:id="GERCAR_MSAVI440182">Metro, nam vicium protinus insinuant.</p>
      <p xml:id="GERCAR_MSAVI440183">Forcior est vox que per stricta [[form]] foramina transit.</p>
      <p xml:id="GERCAR_MSAVI440184">Quam que decursu liberiore meat.</p>
      <p xml:id="GERCAR_MSAVI440185">Non aliter metris sentencia pressa canoris.</p>
      <p xml:id="GERCAR_MSAVI440186">Vi maiore sonat, percutit, et penetrat [et cetera Hec Jo. Ger.
        man.rec.]</p>
      <p xml:id="GERCAR_MSAVI440187">[ff. 63r-68v vacant]</p>
    </body>
  </text>
</TEI>
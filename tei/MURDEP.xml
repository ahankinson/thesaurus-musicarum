<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus de proportionibus</title>
        <title type="abbrev">MURDEP</title>
        <author>Johannes de Muris</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Sergei Lebedev</persName>
        </respStmt>
        <respStmt>
          <resp>C</resp>
          <persName>Bradley Jon Tucker</persName>
        </respStmt>
        <respStmt>
          <resp>A</resp>
          <persName>Charles Atkinson</persName>
        </respStmt>
        <date>1992</date></editionStmt>
      <sourceDesc>
        <bibl type="edition">
          <emph>Scriptores ecclesiastici de musica sacra potissimum</emph>, 3 vols., ed. Martin
          Gerbert (St. Blaise: Typis San-Blasianis, 1784; reprint ed., Hildesheim: Olms, 1963),
          3:286â€“91. </bibl>
        <bibl type="work">
          <title>Anonymous: Tractatus de proportionibus</title>
          <idno type="LML">TRAD. Mur. I</idno>
        </bibl>
        <listWit>
          <witness>
            <idno type="RISM">A-SP Cod. 264/4 (27.2.25), 32-36</idno>
          </witness>
          <witness>
            <idno type="RISM">D-B Ms. lat. fol. 600, 1-2v</idno>
          </witness>
          <witness>
            <idno type="RISM">F-Pn Lat. 7295, 99-100</idno>
          </witness>
          <witness>
            <idno type="RISM">F-TOm Ms. lat. 820, 1-?</idno>
          </witness>
          <witness>
            <idno type="RISM">GB-Gu 461, 38-42</idno>
          </witness>
          <witness>
            <idno type="RISM">I-Ma C. 241 inf., 124v-125v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MURDEP0001">
        <pb n="[286]"/>Ioannis de Muris tractatus de proportionibus</p>
      <p xml:id="MURDEP0002">Proportionum adipisci musicalium a venerandae memoriae magistro Iohanne de
        Muris, scientiae musicalis expertissimo traditarum notitiam affectantes sequentia sollerter
        intendant, tamquam principia praesupposita in arbore proportionum generali secutura per
        divisiones exemplares magis specifice declarata. Sunt etenim quinque proportionum distincta
        inter se genera, sub et in quibus omnes proportiones generaliter continentur, et sunt haec:
        multiplex, superparticulare, superpartiens, multiplex superparticulare, multiplex
        superpartiens.</p>
      <p xml:id="MURDEP0003">Quorum primum genus, scilicet multiplex est, quando maior numerus continet
        in se minorem multipliciter praecise, sicque nihil desit aut supersit, scilicet bis aut ter,
        aut quater, et caetera, et sic ulterius usque in infinitum. Unde si maior pars numeri
        continet in se numerum minorem bis, praecise est proportio dupla, sicut duo ad unum, 4. ad
        2. 6. ad 3. 8. ad 4. et sic de aliis. Et sub hac proportione est consonantia diapason; fuit
        enim ipsa consonantia inventa in numeris ponderorum 12. et 6. scilicet quod 12. ponderans ad
        6. ponderantem diapason consonantiam faciebat, sicut inferius clarius patescet.</p>
      <p xml:id="MURDEP0004">Circa autem haec et infra scripta sciendum est, quod quodlibet quinque
        generum proportionum praedictorum maiores numeros ad minores proportionantium, possunt aeque
        bene minores numeri ad maiores proportionari cum hac praepositione sub. Nam sequitur: maior
        numerus continet in se minorem bis: ergo minor numerus bis continetur in maiori. Si ergo duo
        ad unum se habeant in proportione dupla, unum ad duo se habebit in proportione sub dupla, et
        sic de aliis ipso modo. Sic ergo est sub multiplex genus, quando minor numerus continetur
        praecise in maiori multipliciter, scilicet bis, vel ter, aut quater et cetera ut supra de
        maiori ad minorem est narratum.</p>
      <p xml:id="MURDEP0005">Si autem maior numerus continet in se minorem numerum praecise ter, vocatur
        proportio tripla, sicut tria ad unum, sex ad duo, novem ad tria; et sic de aliis. Et sub hac
        proportione est consonantia diapason cum diapente. Nam 12. ad 6. faciunt proportionem
        duplam, in qua est diapason: sed 18. ad 12. faciunt proportionem sesquialteram, in qua est
        diapente, et inferius plenius declarabitur. Sed 18. ad 6. se habent in proportione tripla,
        ut iam dictum est; ergo diapason <pb n="[287]"/>cum diapente consonantia est in proportione
        tripla. Infra de his videbitur magis clare.</p>
      <p xml:id="MURDEP0006">Si etiam maior numerus continet in se minorem quater, vocatur proportio
        quadrupla, sicut quatuor ad unum, octo ad duo, 12. ad 3. 16. ad 4. 20. ad 5. et sicut 24. ad
        6. et sic de aliis. Et sub hac proportione est consonantia duplex diapason, habent se enim
        12. ad 6. facientes diapason in proportione dupla: similiter 24. ad 12. facientss aliam
        diapason in proportione dupla; ergo 24. ad 6. facientes bis diapason in quadrupla
        proportione.</p>
      <p xml:id="MURDEP0007">Similiter autem et si minor numerus contineatur in maiore ter, vocatur
        proportio subtripla, sicut unum ad tria, duo ad sex, tria ad novem, et sic de aliis. Si vero
        minor numerus in maiore contineatur quater praecise, vocatur proportio subquadrupla, sicut
        1. ad 4. | 2. ad 8. | 3. ad 12. | et ita de aliis. Idem et eodem modo debet intelligi de
        proportionibus quintupla, subquintupla; sextupla, subsextupla et cetera usque in
        infinitum.</p>
      <p xml:id="MURDEP0008">Secundum vero genus vocatur superparticulare, vel subsuperparticulare: et
        est genus superparticulare, quando maior numerus continet in se minorem tantum semel, et
        aliquam vel aliquotam partem eius praecise. Genus autem subsuperparticulare est, quando
        minor numerus totus cum eius aliqua parte aliquota praecise continetur semel in maiori.
        Circa quod notandum est, quod pars aliquota vocatur illa, quae aliquem numerum multiplicat,
        vel aliquotiens sumta reddit suum totum praecise: seu cuius resumtio totum, cuius est pars,
        praecise potest reddere, sicut unitas quemlibet numerum similem, et binarius quemlibet
        numerum parem. Unde si maior numerus continet in se minorem totum et eius alteram partem, id
        est, mediam partem, vocatur proportio sesquialtera, sicut 3. ad 2. | 6. ad 4. | 9. ad 6. et
        ita de aliis. Et sub hac proportione est consonantia diapente; fuit enim ipsa consonantia
        inventa in numeris ponderum 9. et 6. ut scilicet 9. ponderans ad 6. ponderantem diapente
        consonantiam resonabat; de quibus inferius plus dicitur. Similiter si minor numerus cum eius
        altera seu media parte continetur in maiore, vocatur proportio subsesquialtera, sicut 2. ad
        3. | 4. ad 6. | 6. ad 9. et sic de aliis.</p>
      <p xml:id="MURDEP0009">Si vero maior numerus continet in se minorem semel totum, et eius tertiam
        partem, vocatur proportio sesquitertia, sicut 4. ad 3. | 8. ad 6. | 12. ad 9. et sic de
        aliis. Et sub hac proportione est diatessaron: nam ipsa fuit inventa in numeris ponderum 8.
        et 6. videlicet quod 8. ponderans ad 6. ponderantem diatessaron faciebat; Specialius de hoc
        infra. Similiter si minor numerus cum eius tertia parte praecise contineatur in maiore,
        vocatur subsesquitertia proportio, sicut 3. ad 4. | 6. ad 8. | 9. ad 12. et sic de
        aliis.</p>
      <p xml:id="MURDEP0010">Si vero maior numerus continet in se minorem et eius quartam partem,
        vocatur proportio sesquiquarta, sicut 5. ad 4. | 10. ad 8. et cetera et si e converso, erit
        proportio subsesquiquarta. Sic eodem modo potes procedere ulterius. Nam si quintam partem,
        sesquiquinta, <pb n="[288]"/>et e contrario subsesquiquinta; si sextam, sesquisexta, et e
        contrario subsesquisexta; si septimam, sesquiseptima, et e contrario subsesquiseptima. Si
        vero octavam partem, sesquioctava proportio vocabitur, sicut 9. ad 8. | 18. ad 16. | 27. ad
        24. et sic de aliis. Et sub hac proportione manet tonus, quia ipse fit inventus in numeris
        ponderum 9. et 8. ut quod 9. ponderans ad 8. ponderantem faciebat tonum; sicut inferius erit
        clarum atque manifestum.</p>
      <p xml:id="MURDEP0011">Tertium vero genus vocatur superpartiens vel subsuperpartiens; et est genus
        superpatiens, quando maior numerus continet in se minorem semel, et eius insuper partem non
        aliquotam, sed aliquantam, vel etiam aliquas aliquotas, quae simul tamen sumtae non faciunt
        unam aliquotam. Genus autem subsuperpartiens est, quando minor numerus totus semel cum eius
        aliquanta parte, non aliquota, continetur in maiori. Circa quae notandum est, quod pars
        aliquanta, sicut hic sumitur, seu non aliquota est opposita parti aliquotae. Nam pars
        aliquanta est illa, quae per quemcumque numerum multiplicata non reddit suum totum
        praecisse, sed plus vel minus. Et sunt species superpartientis haec, scilicet
        superbipartiens, supertripartiens, superquadripartiens usque in infinitum, sicut generis
        multiplicis species sunt dupla, tripla, quadrupla et cetera generis quoque superparticularis
        species sunt sesquialtera, sesquitertia, sesquiquarta et cetera. Unde si maior numerus
        continet in se minorem totum semel, et insuper eius duas partes, quae simul sumtae non
        faciunt aliquam aliquotam partem, vocatur superbipartiens proportio, sicut 5. ad 3. | 7. ad
        5. et si fiat e contrario, erit proportio superbipartiens, sicut 3. ad 5. | 5. ad 7. et
        cetera.</p>
      <p xml:id="MURDEP0012">Et est hic advertendum, quotae sint horum huiusmodi partes, scilicet
        tertiae, quintae vel septimae, et sic ulterius: et primo modo erit proportio superbipartiens
        tertias, ut 5. ad 3. Si secundo modo, erit proportio superbipartiens quintas, ut 7. ad 5.
        quae est minor priore, quia tertia pars alicuius maior est quinta eiusdem: et sic ulterius
        secundum quantitatem partium, et earum quotitatem est proportio denominanda.</p>
      <p xml:id="MURDEP0013">Si vero maior numerus continet in se minorem totum semel, et eius tres
        partes, vocatur proportio supertripartiens, sicut 7. ad 4. quae est superpartiens, quartas,
        et sicut 8. ad 5. quae est supertripartiens quintas et cetera et e converso
        subsupertripartiens, sicut 4. ad 7. et cetera. Si autem maior numerus continet in se minorem
        totum semel et eius quatuor partes, vocatur proportio superquadripartiens, sicut 9. ad 5.
        quae est superquadripatiens quintas, et sicut 11. ad 7. quae est superquadripartiens
        septimas, et sic de aliis. E converso vero erit proportio subsuperquadripartiens, sicut 5.
        ad 9. et sic modo simili in quolibet genere ulteriori est procedendum.</p>
      <p xml:id="MURDEP0014">Quartum vero genus est, quod ex multiplici et superparticulari coniungitur,
        et vocatur multiplex superparticulare, vel submultiplex superparticulare. Et est genus
        multiplex superparticulare, <pb n="[289]"/>quando maior numerus continet in se minorem
        multipliciter et eius insuper aliquam partem aliquotam, vel aliquas non aliquotas, quae
        tamen simul sumtae reddunt unam partem aliquotam. Genus vero submultiplex superparticulare
        est, quando minor numerus multipliciter et eius aliqua pars aliquota continetur in maiori.
        Species autem multiplicis superparticularis sunt haec: dupla sesquialtera, dupla
        sesquitertia et cetera similiter tripla sesquialtera, tripla sesquitertia et cetera
        quadrupla sesquialtera et cetera usque in infinitum sic procedendo. Unde si maior numerus
        continet minorem bis et eius alteram partem, vocatur proportio dupla sesquialtera, ut 5. ad
        2. | 10. ad 4. | 15. ad 6. et cetera si tertiam partem, vocatur duplasesquitertia, sicut 7.
        ad 3. | 14. ad 6. et cetera. Si fiat e converso, erunt proportiones subduplasesquialtera, ut
        sunt 2. ad 5. et subdupla sesquitertia, ut 3. ad 7. Si vero maior numerus continet in se
        minorem ter et eius alteram partem, vocatur triplasesquialtera, ut 7. ad 2. | 14. ad 4. et
        cetera si tertiam partem, vocatur tripla sesquitertia, sicut 10. ad 3. | 20. ad 6. et
        cetera. Sic e converso, ad subproportionandum minores ad maiores: et sic de aliis usque in
        infinitum et cetera.</p>
      <p xml:id="MURDEP0015">Quintum autem genus vocatur multiplex superpartiens, vel submultiplex
        superpartiens; et est genus multiplex superpartiens, quando maior numerus continet in se
        minorem totum multipliciter et eius insuper aliquam partem non aliquotam sed aliquantam, aut
        plures aliquotas, quae tamen simul sumtae non faciunt aliquotam unam. Et secundum
        multiplicitatem et quantitatem et quotitatem partium denominanda est proportio, ut: dupla,
        tripla, quadrupla et ultra, ut: bipartiens, tripartiens, quadripartiens et ultra, ut:
        tertias, quartas, quintas et cetera usque in infinitum, quae omnes species sunt istius
        generis. Unde si maior numerus continet in se minorem bis et eius duas partes, vocatur dupla
        superbipartiens, sicut 8. ad 3. | 16. ad 6. quae est dupla superbipartiens tertias: si tres
        partes, vocatur dupla supertripartiens, sicut 11. ad 4. | 22. ad 8. et cetera quae est
        supertripartiens quartas. Si vero maior numerus continet in se minorem ter et eius duas
        partes, vocatur tripla superbipartiens, sicut 11. ad 3. | 22. ad 6. et cetera si autem tres
        partes, vocatur tripla supertripartiens, sicut 15. ad 4. | 30. ad 8. et sic de aliis usque
        in infinitum. E converso autem iuxta supradicta possunt similiter subproportionari minores
        numeri ad maiores, quia genus submultiplex superpartiens non est aliud, quam quando minor
        numerus multipliciter, et eius aliquanta pars non aliquota in maiori numero continetur. Nam
        3. ad 8. se habent in proportione subdupla superbipartiente, 4. ad 11. in proportione
        subdupla supertripartiente, et 3. ad 11. se habent in proportione subtripla
        superbipartiente; et 4. ad 15. in proportione subtripla supertripartiente. Et haec
        sufficiant generibus proportionum iu generali, quae omnia, quantum ad numeros maiores
        proportionatos ad minores, poteris in sequenti figura clarius speculari.</p>
      <p xml:id="MURDEP0016">[GSIII:290; text: Genus, Multiplex, Superparticulare. Superpartiens. Dupla,
        Tripla, Quadrupla, Sesquialtera, Sesquitertia, Sesquiquarta, Superbipartiens,
        Supertripartiens, Superquadripartiens, Quando maior numerus continet in se minorem totum,
        Quando maior numerus continet in se minorem, et eius, Quando maior numerum continet in se
        minorem, et eius partes, bis, ut, ter, ut, quater, ut, secundam partem. tertiam partem.
        quartam partem. 1. 2. 3. 4. 5. 6. 7. 8. 9. 10. 12. 14. 15. 16. 18. 20. 21. 27. 28. 36.] <figure>
          <graphic url="/images/MURDEP_01GF.gif"/>
        </figure></p>
      <p xml:id="MURDEP0017">[GSIII:291; text: Genus, Multiplex superparticulare, Multiplex
        superpartiens. Dupla, Tripla, Sesquialtera, Sesquitertia. Sesquiquarta. Superbipartiens,
        Supertripartiens, Superquadripartiens. Quando maior numerus continet in se minorem bis et
        eius partem, Quando maior numerus continet in se minorem ter, et eius partem, secundam ut,
        tertiam ut, quartam ut, 2. 3. 4. 5. 6. 7. 8. 9. 10. 11. 12. 13. 14. 15. 16. 18. 19. 20. 21.
        22. 24. 26. 27. 28. 30. 32. 33. 36. 38. 39. 40. 42. 44. 45. 52. 56. 57. 60. 76.] <figure>
          <graphic url="/images/MURDEP_02GF.gif"/>
        </figure></p>
    </body>
  </text>
</TEI>
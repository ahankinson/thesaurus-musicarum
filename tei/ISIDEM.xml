<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De musica</title>
        <title type="abbrev">ISIDEM</title>
        <author><persName>Isidorus Hispalensis</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Corrector</resp>
          <persName>Bradley Jon Tucker</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1993">1993</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Patrologia cursus completus, series latina</emph>, ed. J. P. Migne, 221 vols.
          (Paris: Garnier, 1844-1904), 82:163â€“69. </bibl>
        <bibl type="work">
          <title>Isidorus Hispalensis: Etymologiarum libri XX</title>
          <idno type="LML">ISID. etym.</idno>
        </bibl>
        <listWit>
          <witness>
            <idno type="RISM">A-Wn Cod. 50, 47v-48v (Extraits)</idno>
          </witness>
          <witness>
            <idno type="RISM">A-Wn Cod. 1609, 4 (Extraits)</idno>
          </witness>
          <witness>
            <idno type="RISM">A-Wn Cod. 2503, 32-37 (Extraits)</idno>
          </witness>
          <witness>
            <idno type="RISM">A-Z Cod. Zwetl. 355, 122v (Extraits)</idno>
          </witness>
          <witness>
            <idno type="RISM">B-Br 2750/65, 63-67v (Extraits)</idno>
          </witness>
          <witness>
            <idno type="RISM">B-Br 10078/95, 44 (Extraits)</idno>
          </witness>
          <witness>
            <idno type="RISM">CH-BEb 36, 1-139 (Extraits)</idno>
          </witness>
          <witness>
            <idno type="RISM">CH-E 358, 143-144 (Extraits)</idno>
          </witness>
          <witness>
            <idno type="RISM">CH-SGs 397, 147 (Extraits)</idno>
          </witness>
          <witness>
            <idno type="RISM">CH-SGs 899, 108 (Extraits)</idno>
          </witness>
          <witness>
            <idno type="RISM">CH-Zz C. 78, 118r-v (Extraits)</idno>
          </witness>
          <witness>
            <idno type="RISM">CZ-Pak M. CII/1 (1461), 58-59v (Extraits)</idno>
          </witness>
          <witness>
            <idno type="RISM">CZ-Pu XIX. C. 26, 38r-v (Extraits)</idno>
          </witness>
          <witness>
            <idno type="RISM">D-B Diez B. Sant. 664, 336-343 (Extraits)</idno>
          </witness>
          <witness>
            <idno type="RISM">D-BAs Varia 1, 61v-63 (Extraits)</idno>
          </witness>
          <witness>
            <idno type="RISM">D-Mbs Clm 14523, 50v-51 (Extraits)</idno>
          </witness>
          <witness>
            <idno type="RISM">D-Mbs Clm 19489, 38-49 (Extraits)</idno>
          </witness>
          <witness>
            <idno type="RISM">D-TRb Hs. Abt. 95, 6, 93v-95 (Extraits)</idno>
          </witness>
          <witness>
            <idno type="RISM">E-Bac Ripoll 42, 71 (Extraits)</idno>
          </witness>
          <witness>
            <idno type="RISM">E-Boc 78 Mis, 10v (Extraits)</idno>
          </witness>
          <witness>
            <idno type="RISM">E-Mn 9088, 1v-3v (Extraits)</idno>
          </witness>
          <witness>
            <idno type="RISM">F-Pn Lat. 7211, 151 (Extraits)</idno>
          </witness>
          <witness>
            <idno type="RISM">F-Pn Lat. 7369, 75v-79v (Extraits)</idno>
          </witness>
          <witness>
            <idno type="RISM">F-Pn Lat. 16662, 67v-70v (Extraits)</idno>
          </witness>
          <witness>
            <idno type="RISM">F-VAL 384, 1-4v (Extraits)</idno>
          </witness>
          <witness>
            <idno type="RISM">GB-Lbl Egerton 630, 224v-225v (Extraits)</idno>
          </witness>
          <witness>
            <idno type="RISM">GB-Lbl Harley 3151, 27-29v (Extraits)</idno>
          </witness>
          <witness>
            <idno type="RISM">GB-Ob Bodley 613, 33-35v (Extraits)</idno>
          </witness>
          <witness>
            <idno type="RISM">GB-Obac 173A, 76v-79 (Extraits)</idno>
          </witness>
          <witness>
            <idno type="RISM">I-Fl Ashburnham 1051, 147-150v (Extraits)</idno>
          </witness>
          <witness>
            <idno type="RISM">I-Fl Plut. XXIX. 48, 56-58 (Extraits)</idno>
          </witness>
          <witness>
            <idno type="RISM">I-Fn Conv. Soppr. F. III. 565, 76v, 77v-81, 92v, 99v (Extraits)</idno>
          </witness>
          <witness>
            <idno type="RISM">I-Fr 652, 103r-v, 110v-111, 83r-v, 87-91 (Extraits)</idno>
          </witness>
          <witness>
            <idno type="RISM">I-MC 318, 69 (Extraits)</idno>
          </witness>
          <witness>
            <idno type="RISM">I-MOe a.F.9.9, 2v (Extraits)</idno>
          </witness>
          <witness>
            <idno type="RISM">I-Nn V.A.14, 120-122v (Extraits)</idno>
          </witness>
          <witness>
            <idno type="RISM">I-PESo 1336, 46-48v (Extraits)</idno>
          </witness>
          <witness>
            <idno type="RISM">I-Rv B 81, 86v-87 (Extraits)</idno>
          </witness>
          <witness>
            <idno type="RISM">I-Rvat Barb. lat. 307, 27rb-29rb (Extraits)</idno>
          </witness>
          <witness>
            <idno type="RISM">I-Rvat Reg. lat. 1315, 81-88 (Extraits)</idno>
          </witness>
          <witness>
            <idno type="RISM">I-Tn R 454, (Extraits)</idno>
          </witness>
          <witness>
            <idno type="RISM">I-VEcap 208, 1-2 (Extraits)</idno>
          </witness>
          <witness>
            <idno type="RISM">NL-Lu B.P.L. 194, 42-43v (Extraits)</idno>
          </witness>
          <witness>
            <idno type="RISM">PL-Kj 1861, 2v-6 (Extraits)</idno>
          </witness>
          <witness>
            <idno type="RISM">US-Cn Case Ms. f. 9, 63v-65 (Extraits)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ISIDEM0001">
        <pb n="[163]"/>De musica.</p>
      <p xml:id="ISIDEM0002">132 Caput XV.</p>
      <p xml:id="ISIDEM0003">De musica et ejus nomine.</p>
      <p xml:id="ISIDEM0004">1. Musica est peritia modulationis sono cantuque consistens; et dicta
        musica per derivationem a Musis. Musae autem appellatae [apo tou mosthai], id est a
        quaerendo, quod per eas, sicut antiqui voluerunt, vis carminum et vocis modulatio
        quaereretur.</p>
      <p xml:id="ISIDEM0005">2. Quarum sonus quia sensibilis res est praeterfluit in praeteritum
        tempus, imprimiturque memoriae, inde a poetis Jovis et Memoriae filias Musas esse confictum
        est. Nisi enim ab homine memoria teneantur soni, pereunt, quia scribi non possunt.</p>
      <p xml:id="ISIDEM0006">Caput XVI.</p>
      <p xml:id="ISIDEM0007">De inventoribus ejus.</p>
      <p xml:id="ISIDEM0008">1. Moyses dicit repertorem musicae artis fuisse Jubal, qui fuit de
        stirpe Cain ante diluvium. Graeci vero Pythagoram dicunt hujus artis invenisse primordia, ex
        malleorum sonitu, et cordarum extensione percussa. Alii Linum Thebaeum, et Zethum, et
        Amphiona in arte musica primos claruisse ferunt.</p>
      <p xml:id="ISIDEM0009">2: Post quos paulatim directa est praecipue haec disciplina, et aucta
        multis modis; 133 eratque tam turpe musicam nescire quam litteras. Interponebatur autem non
        modo sacris, sed et omnibus solemnibus, omnibusque laetis, vel tristioribus rebus.</p>
      <p xml:id="ISIDEM0010">3. Ut enim in veneratione divina hymni, ita in nuptiis hymenaei, et in
        funeribus threni, et lamenta ad tibias canebantur. In conviviis vero lyra, vel cithara
        circumferebatur, et accubantibus singulis ordinabatur conviviale genus canticorum.</p>
      <p xml:id="ISIDEM0011">Caput XVII.</p>
      <p xml:id="ISIDEM0012">Quid possit musica.</p>
      <p xml:id="ISIDEM0013">1. Itaque sine musica nulla disciplina potest esse perfecta, nihil enim
        est sine illa. Nam et ipse mundus quadam harmonia sonorum fertur esse compositus, et coelum
        ipsum sub harmoniae modulatione revolvitur. <pb n="[164]"/>Musica movet affectus, provocat
        in diversum habitum sensus.</p>
      <p xml:id="ISIDEM0014">2. In praeliis quoque tubae concentus pugnantes accendit; et quanto
        vehementior fuerit clangor, tanto fit fortior ad certamen animus. Siquidem et remiges cantus
        hortatur. Ad tolerandos quoque labores musica animum mulcet, et singulorum operum
        fatigationem modulatio vocis solatur.</p>
      <p xml:id="ISIDEM0015">3. Excitos quoque animos musica sedat, sicut legitur de David, qui a
        spiritu immundo Saulem arte modulationis eripuit. Ipsas quoque bestias, 134 necnon et
        serpentes, volucres, atque delphinas, ad auditum suae modulationis musica provocat. Sed et
        quidquid loquimur, vel intrinsecus venarum pulsibus commovemur, per musicos rhythmos
        harmoniae virtutibus probatur esse sociatum.</p>
      <p xml:id="ISIDEM0016">Caput XVIII.</p>
      <p xml:id="ISIDEM0017">De tribus partibus musicae.</p>
      <p xml:id="ISIDEM0018">1. Musicae partes sunt tres, id est, harmonica, rhythmica, metrica.
        Harmonica est quae discernit in sonis acutum et gravem. Rhythmica est quae requirit
        incursionem verborum, utrum bene sonus an male cohaereat.</p>
      <p xml:id="ISIDEM0019">2. Metrica est quae mensuram diversorum metrorum probabili ratione
        cognoscit, ut, verbi gratia, heroicum, iambicum, elegiacum, et caetera.</p>
      <p xml:id="ISIDEM0020">135 Caput XIX.</p>
      <p xml:id="ISIDEM0021">De triformi musicae divisione.</p>
      <p xml:id="ISIDEM0022">1. At omnem sonum, qui materies cantilenarum est, triformem constat
        esse natura. Prima est harmonica, quae ex vocum cantibus constat. Secunda organica, quae ex
        flatu consistit. Tertia rhythmica, quae pulsu digitorum numeros recipit.</p>
      <p xml:id="ISIDEM0023">2. Nam aut voce editur sonus, sicut per fauces; aut flatu, sicut per
        tubam, vel tibiam; aut pulsu, sicut per cytharam; aut per quodlibet aliud, quod percutiendo
        canorum est.</p>
      <p xml:id="ISIDEM0024">Caput XX.</p>
      <p xml:id="ISIDEM0025">De prima divisione musicae, quae harmonica dicitur.</p>
      <p xml:id="ISIDEM0026">1. Prima divisio musicae, quae harmonica dicitur, id est modulatio
        vocis, pertinet ad comoedos, tragoedos, vel choros, vel ad omnes qui voce propria canunt.
        Haec ex animo et corpore motum facit, et ex motu sonum, ex quo colligitur musica, quae in
        homine vox appellatur.</p>
      <p xml:id="ISIDEM0027">
        <pb n="[165]"/>2. Vox est aer spiritu verberatus, unde et verba sunt nuncupata. Proprie
        autem vox hominum est, seu irrationabilium animantium. Nam in aliis abusive non proprie
        sonitus vox vocatur, ut:</p>
      <p xml:id="ISIDEM0028">Vox tubae infremuit, fractasque ad littora voces.</p>
      <p xml:id="ISIDEM0029">Nam proprium est ut littorei resonent scopuli, et:</p>
      <p xml:id="ISIDEM0030">At tuba terribilem sonitum procul aere canoro.</p>
      <p xml:id="ISIDEM0031">Harmonia est modulatio vocis, et concordantia plurimorum sonorum, vel
        coaptatio.</p>
      <p xml:id="ISIDEM0032">3. Symphonia est modulationis temperamentum ex gravi et acuto
        concordantibus sonis, sive in voce, sive in flatu, sive in pulsu. Per hanc quippe voces
        acutiores gravioresque concordant, ita ut quisquis ab ea dissonuerit sensum auditus
        offendat. Cujus contraria est diaphonia, id est voces discrepantes, vel dissonae.</p>
      <p xml:id="ISIDEM0033">4. Euphonia est suavitas vocis. Haec et melos a suavitate, et melle
        dicta.</p>
      <p xml:id="ISIDEM0034">5. Diastema est vocis spatium, ex duobus vel pluribus sonis
        aptatum.</p>
      <p xml:id="ISIDEM0035">6. Diesis est spatia quaedam, et deductiones modulandi, atque vergendi
        de uno in alterum sonum.</p>
      <p xml:id="ISIDEM0036">7. Tonus est acuta enuntiatio vocis; est enim harmoniae differentia, et
        quantitas, quae in vocis accentu vel tenore consistit; cujus genera in quindecim partibus
        musici diviserunt, ex quibus hyperlydius novissimus et acutissimus, hypodorius omnium
        gravissimus est.</p>
      <p xml:id="ISIDEM0037">136 8. Cantus est inflexio vocis, nam sonus directus est, praecedit
        autem sonus cantum.</p>
      <p xml:id="ISIDEM0038">9. Arsis est vocis elevatio, id est initium. Thesis vocis positio, hoc
        est finis.</p>
      <p xml:id="ISIDEM0039">10. Suaves voces sunt subtiles, et spissae, clarae, atque acutae.
        Perspicuae voces sunt quae longius protrahuntur, ita ut omnem impleant continuum locum,
        sicut clangor tubarum.</p>
      <p xml:id="ISIDEM0040">11. Subtiles voces sunt quibus non est spiritus, qualis est infantium,
        vel mulierum, vel aegrotantium, sicut in nervis. Quae enim subtilissimae chordae sunt,
        subtiles ac tenues sonos emittunt.</p>
      <p xml:id="ISIDEM0041">12. Pingues sunt voces, quando spiritus multus simul egreditur, sicut
        virorum. Acuta vox est tenuis, et alta, sicut in chordis videmus. Dura vox est, quae
        violenter emittit sonos, sicut tonitruum, <pb n="[166]"/>sicut incudis sonus, quoties in
        durum malleus percutitur ferrum.</p>
      <p xml:id="ISIDEM0042">13. Aspera vox est rauca, et quae dispergitur per minutos et in
        dissimiles pulsus. Caeca vox est quae mox ut emissa fuerit conticescit, atque suffocata
        nequaquam longius producitur, sicut est in fictilibus. Vinnola vox, est mollis atque
        flexibilis. Et vinnola dicta a vinno, hoc est cincinno molliter flexo.</p>
      <p xml:id="ISIDEM0043">14. Perfecta autem vox est alta, suavis et clara. Alta, ut in sublimi
        sufficiat; clara, ut aures impleat; suavis, ut animis audientium blandiatur. Si ex his
        aliquid defuerit, vox perfecta non erit.</p>
      <p xml:id="ISIDEM0044">Caput XXI.</p>
      <p xml:id="ISIDEM0045">De secunda divisione, quae organica dicitur.</p>
      <p xml:id="ISIDEM0046">1. Secunda divisio organica est in iis quae, spiritu reflante completa,
        137 in sonum vocis animantur, ut sunt tubae, calami, fistulae, organa, pandura, et iis
        similia instrumenta.</p>
      <p xml:id="ISIDEM0047">2. Organum vocabulum est generale vasorum omnium musicorum. Hoc autem
        cui folles adhibentur, alio Graeci nomine appellant. Ut autem organum dicatur, magis ea
        vulgaris est consuetudo.</p>
      <p xml:id="ISIDEM0048">3. Tuba primum a Tyrrhenis inventa, de quibus Virgilius:</p>
      <p xml:id="ISIDEM0049">Tyrrhenusque tubae mugire per aethera clangor.</p>
      <p xml:id="ISIDEM0050">Adhibebatur autem non solum in praeliis, sed et in omnibus festis
        diebus propter laudes vel gaudii claritatem. Unde et in Psalterio dicitur: Canite initio
        mensis tuba in die insigni solemnitatis vestrae. Praeceptum enim fuerat Judaeis ut initio
        novae lunae tuba clangerent, quod etiam huc usque faciunt.</p>
      <p xml:id="ISIDEM0051">4. Tibias excogitatas in Phrygia ferunt, has quidem diu funeribus
        tantum adhibitas, mox et sacris gentilium. Tibias autem appellatas putant, quod primum de
        cervinis tibiis cruribusque hinnulorum fierent; deinde per abusionem ita coeptas vocari,
        etiam quae non de cruribus ossibusve essent; hinc et tibicen, quasi tibiarum cantor.</p>
      <p xml:id="ISIDEM0052">5. Calamus nomen est arboris proprium, a calendo, id est fundendo
        voces, vocatus.</p>
      <p xml:id="ISIDEM0053">138 6. Fistulam quidam putant a Mercurio inventam; alii a Fauno quem
        Graeci vocant Pana. Nonnulli eam ab Idi pastore Agrigentino ex Sicilia. <pb n="[167]"
        />Fistula autem dicta, quod vocem emittat. Nam Graece Phos vox, Stola missa appellatur.</p>
      <p xml:id="ISIDEM0054">7. Sambuca in Musicis species est symphoniarum. Est enim genus ligni
        fragilis, unde et tibiae componuntur.</p>
      <p xml:id="ISIDEM0055">8. Pandura ab inventore vocata; de qua Virgilius:</p>
      <p xml:id="ISIDEM0056">Pan primus calamos cera conjungere plures</p>
      <p xml:id="ISIDEM0057">Instituit, Pan curat oves, oviumque magistros.</p>
      <p xml:id="ISIDEM0058">Fuit enim apud gentiles deus pastoralis, qui primus dispares calamos ad
        cantum aptavit, et studiosa arte composuit.</p>
      <p xml:id="ISIDEM0059">139 Caput XXII.</p>
      <p xml:id="ISIDEM0060">De tertia divisione, quae Rhythmica nuncupatur.</p>
      <p xml:id="ISIDEM0061">1. Tertia est divisio rhythmica pertinens ad nervos et pulsum, cui
        dantur species cithararum diversarum, tympanum, et cymbalum, sistrum, acitabula aenea, et
        argentea, vel alia, quae metallico rigore percussa reddunt cum suavitate tinnitum, et
        caetera hujusmodi.</p>
      <p xml:id="ISIDEM0062">2. Citharae ac Psalterii repertor Jubal, ut praedictum est, perhibetur.
        Juxta opinionem autem Graecorum citharae usus repertus fuisse ab Apolline creditur. Forma
        citharae initio similis fuisse traditur pectori humano, quod uti vox de pectore, ita ex ipsa
        cantus ederetur, appellataque eadem de causa. Nam pectus Dorica lingua [kithara]
        vocatur.</p>
      <p xml:id="ISIDEM0063">3. Paulatim autem plures ejus species exstiterunt, ut psalteria, lyrae,
        barbiti, phoenices, et pectides, et quae dicuntur indicae, et feriuntur a duobus simul. Item
        aliae, atque aliae, et quadrata forma, et trigonali.</p>
      <p xml:id="ISIDEM0064">4. Chordarum etiam numerus multiplicatus est, et commutatum genus.
        Veteres autem citharam fidiculam vel fidem nominaverunt, quia tam concinunt inter se chordae
        ejus, quam bene conveniunt inter quos fides sit. Antiqua autem cithara septem chordis erat;
        unde Virgilius: Septem discrimina vocum.</p>
      <p xml:id="ISIDEM0065">5. Discrimina autem ideo, quod nulla chorda vicinae chordae similem
        sonum reddat, sed ideo septem chordae, vel quia totam vocem implent, vel quod septem motibus
        sonat coelum.</p>
      <p xml:id="ISIDEM0066">140 6. Chordas autem dictas a corde, quia sicut pulsus est cordis in
        pectore, ita pulsus chordae in cithara. Has primus Mercurius excogitavit; idemque prior
        nervos in sonum strinxit.</p>
      <p xml:id="ISIDEM0067">
        <pb n="[168]"/>7. Psalterium, quod vulgo canticum dicitur, a psallendo nominatum, quod ad
        ejus vocem chorus consonando respondeat. Est autem similitudo citharae barbaricae in modum
        [Delta] litterae. Sed psalterii et citharae haec est differentia, quod psalterium lignum
        illud concavum unde sonus redditur superius habet, et deorsum feriuntur chordae, et desuper
        sonant. Cithara vero concavitatem ligni inferius habet. Psalterio autem Hebraei decachordo
        usi sunt propter numerum decalogum legis.</p>
      <p xml:id="ISIDEM0068">8. Lyra dicta [apo tou lurein], a varietate vocum, quod diversos sonos
        efficiat. Lyram primum a Mercurio dicunt inventam fuisse, hoc modo. Cum regrediens Nilus in
        suos meatus varia in campis reliquisset animalia, relicta etiam testudo est, quae cum esset
        putrefacta, et nervi ejus remansissent extenti intra corium, percussa a Mercurio sonitum
        dedit, ad cujus speciem Mercurius lyram fecit, et Orpheo tradidit, qui erat hujus rei maxime
        studiosus.</p>
      <p xml:id="ISIDEM0069">9. Unde et aestimatur eadem arte non feras tantum, sed et saxa atque
        silvas cantus modulatione alicuisse. Hanc musici propter studii amorem, et carminis laudem,
        etiam inter sidera suarum fabularum commentis collocatam esse finxerunt.</p>
      <p xml:id="ISIDEM0070">10. Tympanum est pellis, vel corium ligno ex una parte extentum. 141
        Est enim pars media symphoniae in similitudinem cribri. Tympanum autem dictum, quod medium
        est. Unde, et margaritum medium tympanum dicitur, et ipsum ut symphonia ad virgulam
        percutitur.</p>
      <p xml:id="ISIDEM0071">11. Cymbala acitabula quaedam sunt, quae percussa invicem se tangunt,
        et sonum faciunt. Dicta autem cymbala, quia cum ballematia simul percutiuntur. Ita enim
        Graeci dicunt cymbala ballematica.</p>
      <p xml:id="ISIDEM0072">12. Sistrum ab inventrice vocatum. Isis enim AEgyptiorum regina id
        genus invenisse probatur. Juvenalis:</p>
      <p xml:id="ISIDEM0073">Isis, et irato feriat mea lumina sistro.</p>
      <p xml:id="ISIDEM0074">Inde et hoc mulieres percutiunt, quia inventrix hujus generis mulier.
        Unde, et apud Amazonas sistro ad bellum feminarum exercitus vocabatur.</p>
      <p xml:id="ISIDEM0075">142 13. Tintinnabulum de sono vocis nomen habet, sicut et plausus
        manuum, stridor valvarum.</p>
      <p xml:id="ISIDEM0076">
        <pb n="[169]"/>14. Symphoniam vulgo appellatur lignum cavum, ex utraque parte, pelle
        extenta, quam virgulis hinc et inde musici feriunt. Fitque in ea ex concordia gravis, et
        acuti suavissimus cantus.</p>
      <p xml:id="ISIDEM0077">Caput XXIII.</p>
      <p xml:id="ISIDEM0078">De musicis numeris.</p>
      <p xml:id="ISIDEM0079">1. Numeros autem secundum musicam ita quaeris. Positis extremis, ut
        puta VI et XII, vides quot monadibus superetur VI a XII, et est VI monadibus; ducis per
        quadratum: sexies seni faciunt XXXVI. Conjungis extrema illa prima VI ac XII, simul
        efficiunt XVIII. Partiris XXXVI per XVIII, efficitur dipondius. Hos jung s cum summa minore,
        scilicet VI, erunt VIII, et erit medium inter VI et XII. Propterea quod VIII superant VI
        duabus monadibus, id est, tertia de sex, et superantur VIII a XII quatuor monadibus, tertia
        portione. Qua parte ergo superat, eadem superatur.</p>
      <p xml:id="ISIDEM0080">2. Sed haec ratio quemadmodum in mundo est, ex volubilitate circulorum,
        ita et in microcosmo in tantum praeter vocem valet, ut sine ipsius perfectione etiam homo
        symphonis carens non consistat. Ejusdem musicae perfectione etiam metra consistunt, in arsi,
        et thesi, id est, elevatione et positione.</p>
    </body>
  </text>
</TEI>

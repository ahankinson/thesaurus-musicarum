<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De arte musica</title>
        <title type="abbrev">BERTARM</title>
        <author>Bertrandus Prudentius</author>
        <date notBefore="800" notAfter="1099">9th-11th</date>
      </titleStmt>
      <editionStmt>Thesaurus Musicarum Latinarum 
      <respStmt>
        <resp>E</resp>
        <persName>John Csonka</persName>
      </respStmt>
      <respStmt>
        <resp>C</resp>
        <persName>Jan Herlinger</persName>
      </respStmt>
      <respStmt>
        <resp>C</resp>
        <persName>Bradley Jon Tucker</persName>
      </respStmt>
      <respStmt>
        <resp>A</resp>
        <persName>Thomas J. Mathiesen</persName>
      </respStmt>
      <date>1993</date></editionStmt>
      <sourceDesc>
        <bibl type="edition">
Adrien de la Fage, 
<emph>Essais de dipthérographie musicale</emph> (Paris: Legouix, 1864), 293–94, 297–303.
</bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p id="BERTARM0001">
      <pb n="[293]" />Ordine primigeno nomen jam possidet igin.</p>
      <p id="BERTARM0002">Andras ecce locum mox vendicat ipse secundum.</p>
      <p id="BERTARM0003">Ormis post numeros incompositus sibi primus.</p>
      <p id="BERTARM0004">Terque notat trinum coelenus nomine rhythmum.</p>
      <p id="BERTARM0005">Denique bis binos succedens indicat arbas.</p>
      <p id="BERTARM0006">Significat quinque ficto de nomine quinas.</p>
      <p id="BERTARM0007">Exa tenet calctis profecto munere gaudens.</p>
      <p id="BERTARM0008">Musicus digne septeno fulget honore.</p>
      <p id="BERTARM0009">Octo beatificus temenias exprimit unus.</p>
      <p id="BERTARM0010">En quia fert tibi claves gymnosophista,</p>
      <p id="BERTARM0011">Qualiter immensae penetres conclave Minervae.</p>
      <p class="textFig" id="BERTARM0012">*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*
      <lb /></p>
      <p id="BERTARM0013">
      <pb n="[294]" />Nos tibi viventi venerandas posuimus aras.</p>
      <p class="textFig" id="BERTARM0014">*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*
      <br /></p>
      <p id="BERTARM0015">Virtutum quia clarifico splendore micabat,</p>
      <p id="BERTARM0016">Cum Phoebi lampas super astra radiens, et cetera.</p>
      <p class="textFig" id="BERTARM0017">*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*
      <lb /></p>
      <p id="BERTARM0018">Bertrandi Prudentii condam karrotensis super arte musica versus centum LXX quorum plenitudine pro dolor mors abstulit seva.</p>
      <p class="textFig" id="BERTARM0019">*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*&#160;&#160;&#160;&#160;&#160;*
      <br /></p>
      <p id="BERTARM0020">
      <pb n="[297]" />Bertrandi Prudentii, Karrotensis Monaci</p>
      <p id="BERTARM0021">De arte musica</p>
      <p id="BERTARM0022">I.--Quod una sit septem artium.</p>
      <p id="BERTARM0023">Utilis in multis ars musica rebus habetur;</p>
      <p id="BERTARM0024">Quam reliquas inter vocitant quas nunc liberales,</p>
      <p id="BERTARM0025">Et septem numerant, nostri posuere priores.</p>
      <p id="BERTARM0026">E quibus esse mihi praesens non duco fatendum,</p>
      <p id="BERTARM0027">Forte nisi de qua sermonem texere coepi</p>
      <p id="BERTARM0028">Et quam nunc supra videor tetigisse parumper.</p>
      <p id="BERTARM0029">II.--Quod ars musica difficilis sit, et nisi memoria teneantur soni pereant, quia scribi non possunt.</p>
      <p id="BERTARM0030">Ex hac arte quidem multi sunt multa locuti,</p>
      <p id="BERTARM0031">Est quia difficilis, nec capta tenetur ab ullo,</p>
      <p id="BERTARM0032">Si bene non fuerit menti religata tenaci.</p>
      <p id="BERTARM0033">Saepius has alias oculis comprehendimus artes;</p>
      <p id="BERTARM0034">Hanc tamen a cunctis quae musica rite vocatur</p>
      <p id="BERTARM0035">Nec palpare manu quimus, nec cernere vultu,</p>
      <p id="BERTARM0036">Tradere nec tabulis sed nec mandare libellis:</p>
      <p id="BERTARM0037">Quis, nisi mente, queat perplexos cernere cantus?</p>
      <p id="BERTARM0038">Quisve sonos oculis possit spectare melodos?</p>
      <p id="BERTARM0039">III.--Qua ex cause haec ars musica vocitetur.</p>
      <p id="BERTARM0040">Visne tibi referam cur haec ars musica nomen</p>
      <p id="BERTARM0041">Artibus ex septem sibi vindicet atque retentat?</p>
      <p id="BERTARM0042">Aonio quasdam dicunt in vertice musas</p>
      <p id="BERTARM0043">Carminis esse deas: ex his est musica primum</p>
      <p id="BERTARM0044">
      <pb n="[298]" />Dicta, velut priscos aiunt cecinisse poetas.</p>
      <p id="BERTARM0045">Has etenim musas non sine numine fingunt;</p>
      <p id="BERTARM0046">Ex Jove Memoriam multi generasse fatentur.</p>
      <p id="BERTARM0047">IV.--Qui primi fuerint artis musicae inventores.</p>
      <p id="BERTARM0048">Hactenus errores et inertia corda virorum</p>
      <p id="BERTARM0049">Nunc volo perpaucis etiam contingere quosdam:</p>
      <p id="BERTARM0050">Hanc prius a Jobal artem Moyses manifestat,</p>
      <p id="BERTARM0051">Antequam tegens mundum cataclismus inundans,</p>
      <p id="BERTARM0052">Perderet hic cunctos, praeter quos clauserat archa.</p>
      <p id="BERTARM0053">Post Moyses idem populi dux atque propheta,</p>
      <p id="BERTARM0054">Ac soror illius merito veneranda Maria,</p>
      <p id="BERTARM0055">Uxor et ipse.... quae Debora dicta est,</p>
      <p id="BERTARM0056">Ac satis instructa dicitur in arte fuisse.</p>
      <p id="BERTARM0057">Nam David, alius quamvis antiquior extet,</p>
      <p id="BERTARM0058">Nullus in hac illo fuit excellentior arte,</p>
      <p id="BERTARM0059">Quo psallente procul Daemon a rege recessit.</p>
      <p id="BERTARM0060">V.--Quod varie inventores ipsi, pro qualitate rerum, eadem ipsa musica usi fuerint.</p>
      <p id="BERTARM0061">Carmina, quae quamvis simili composita metro</p>
      <p id="BERTARM0062">Esse videantur, non uno nomine semper</p>
      <p id="BERTARM0063">Versificatores eadem vocitare solebant;</p>
      <p id="BERTARM0064">Sed pro diversis aderant quibus edita rebus</p>
      <p id="BERTARM0065">Nomina; sic horum merito titulare studebant.</p>
      <p id="BERTARM0066">Rebus in adversis, threni atque lamenta sonabant;</p>
      <p id="BERTARM0067">Sic in funeribus tibiae carmenque lugubre.</p>
      <p id="BERTARM0068">In templis hymnos et cantica sacra canebant.</p>
      <p id="BERTARM0069">Connexens cytharam plectrum feriebat eburnum,</p>
      <p id="BERTARM0070">Et dabat in bello quamvis tuba rauca boatum.</p>
      <p id="BERTARM0071">VI.--Quod musica mentes exhilaret tristes, singulorum operum relevet fatigationes.</p>
      <p id="BERTARM0072">Quis queat ore loqui, vel quis perpendere sensu</p>
      <p id="BERTARM0073">Quot bona, dante Deo, multis haec musica praestet!</p>
      <p id="BERTARM0074">
      <pb n="[299]" />Tristes exhilarat mentes, demulcet amaras;</p>
      <p id="BERTARM0075">Si labor est durus, cantando saepe levatur,</p>
      <p id="BERTARM0076">Nam via difficilis facilis fit carmine semper;</p>
      <p id="BERTARM0077">Dumque metunt segetes video cantare puellas,</p>
      <p id="BERTARM0078">Atque suas etiam satagunt dum texere telas,</p>
      <p id="BERTARM0079">Saepe solent proprium cantu relevare laborem.</p>
      <p id="BERTARM0080">VII.--Quod musica non solum rationabiles, sed et ratione carentes faciat tripudiare creaturas.</p>
      <p id="BERTARM0081">Mira namque sui mulcet dulcedine cantus</p>
      <p id="BERTARM0082">Non solum auditum hominum, sed saepe ferarum.</p>
      <p id="BERTARM0083">Ipse poetarum sicut doctissimus olim</p>
      <p id="BERTARM0084">De pueris inter sese cantantibus infit:</p>
      <p id="BERTARM0085">Immemor herbarum quas est mirata juvenca.</p>
      <p id="BERTARM0086">De Serpente.</p>
      <p id="BERTARM0087">Si serpens adsit, tenebroso trusus in antro,</p>
      <p id="BERTARM0088">Quorsum extiterit dulci modulata boatu,</p>
      <p id="BERTARM0089">Quae satis ipsius patulas propulset ad aures,</p>
      <p id="BERTARM0090">Continuo notum patitur contemnere stratum,</p>
      <p id="BERTARM0091">Aptius ut valeat cantus audire melodos.</p>
      <p id="BERTARM0092">De Delfinis.</p>
      <p id="BERTARM0093">Sic quod delfini, qui sunt in gurgite vasto,</p>
      <p id="BERTARM0094">Et dare saepe solent altos super aequora saltus,</p>
      <p id="BERTARM0095">Se satagunt nimium pulchris conferre carinis,</p>
      <p id="BERTARM0096">Ut quod amant nautae coelo cantare sereno</p>
      <p id="BERTARM0097">Aure queant patula placidum placare celeuma.</p>
      <p id="BERTARM0098">De Inerguminis.</p>
      <p id="BERTARM0099">Haec et inerguminis ars multum musica praestat,</p>
      <p id="BERTARM0100">
      <pb n="[300]" />Quatinus ut mira placidi dulcedine cantus,</p>
      <p id="BERTARM0101">Aut det ab obsessis fetidas discedere larvas,</p>
      <p id="BERTARM0102">Aut levius horum tribuat tolerare furores.</p>
      <p id="BERTARM0103">VIII.--Quod ars musica in tribus principalibus mundi conditionibus proprium obtineat primatum.</p>
      <p id="BERTARM0104">Tres si quidem in partes orbis distinguitur iste,</p>
      <p id="BERTARM0105">Quas coelum, terram, pontumque vocare solemus,</p>
      <p id="BERTARM0106">In quibus ars eadem propriam vim jusque retentat,</p>
      <p id="BERTARM0107">De patria nil coelesti praesumo fateri,</p>
      <p id="BERTARM0108">Quum quidam sapiens natum monuisse feratur:</p>
      <p id="BERTARM0109">Mitte arcana diis, coelumque inquirere quid sit,</p>
      <p id="BERTARM0110">Non tamen omnimodis desunt qui volvere dicatur</p>
      <p id="BERTARM0111">Ipsum dulcisono quodam modulamine coelum.</p>
      <p id="BERTARM0112">Quod si tam magni meriti constare meretur</p>
      <p id="BERTARM0113">Haec ars in terris, quae musica saepe vocatur,</p>
      <p id="BERTARM0114">Qualis apud superos sit, ei vel quanta potestas,</p>
      <p id="BERTARM0115">Nec si mille forent linguae mihi dicere possim.</p>
      <p id="BERTARM0116">IX.--Nimia artis musicae laus est: etiam cantu avium dulcissona habetur.</p>
      <p id="BERTARM0117">Haec ars a nobis quae musica saepe vocatur</p>
      <p id="BERTARM0118">Inter aves etiam plerumque vigere videtur.</p>
      <p id="BERTARM0119">Vere novo volucres dulces depromere cantus</p>
      <p id="BERTARM0120">Incipiunt, nec non modulatis vocibus edunt.</p>
      <p id="BERTARM0121">Et sicut varii noscuntur adesse coloris</p>
      <p id="BERTARM0122">Sic et diversum satagunt sibi fingere carmen.</p>
      <p id="BERTARM0123">De Gallo.</p>
      <p id="BERTARM0124">Interea poteram de gallo plura fateri,</p>
      <p id="BERTARM0125">Si modo nonnullis taedium generare vererer;</p>
      <p id="BERTARM0126">Qui quamvis expers maneat rationis, ut ales,</p>
      <p id="BERTARM0127">Et fiet interdum tenebris utillatus iniquis;</p>
      <p id="BERTARM0128">Nuntiat adventum recinens instare diei,</p>
      <p id="BERTARM0129">Et cantu solem testatur adesse propinquum.</p>
      <p id="BERTARM0130">
      <pb n="[301]" />De Cuculo.</p>
      <p id="BERTARM0131">Carmine de cuculo mihi non reor esse silendum,</p>
      <p id="BERTARM0132">Pastores pecorum quem semper amare feruntur.</p>
      <p id="BERTARM0133">Si post transactas hiemes et frigora cuncta,</p>
      <p id="BERTARM0134">Creditur huc ad nos latebris remeare relictis;</p>
      <p id="BERTARM0135">Et residens ramo cujuslibet arboris altae,</p>
      <p id="BERTARM0136">Diffundit rutilo passim bona carmina rostro,</p>
      <p id="BERTARM0137">Ad cujus cantum resonant montes vallesque profundae,</p>
      <p id="BERTARM0138">Ad cujus vocem nemus insuper omne resultat.</p>
      <p id="BERTARM0139">De Philomela.</p>
      <p id="BERTARM0140">Est laus membris quamvis Philomela pusillis,</p>
      <p id="BERTARM0141">Quae dulces recinit lingua vibrante susurros.</p>
      <p id="BERTARM0142">Haec magnas didicit cantu superare volucres,</p>
      <p id="BERTARM0143">Haec quoque pervigilem satagit traducere noctem;</p>
      <p id="BERTARM0144">Et quot fit plumis pennisque decora venustis,</p>
      <p id="BERTARM0145">Tot cantus tot idem sonos dat ab ore melodos.</p>
      <p id="BERTARM0146">De Columba et Turture.</p>
      <p id="BERTARM0147">Sunt mites volucres, sunt sine felle columbae.</p>
      <p id="BERTARM0148">Est et non aliqua sine fraude volatile turtur;</p>
      <p id="BERTARM0149">Hae geminae volucres gemitus pro cantibus edunt.</p>
      <p id="BERTARM0150">De Siptaco.</p>
      <p id="BERTARM0151">Siptacus est etiam quaedam miranda volucris:</p>
      <p id="BERTARM0152">Hanc quoque majoris dicunt existere linguae,</p>
      <p id="BERTARM0153">Unde potest instar hominis formare loquelam,</p>
      <p id="BERTARM0154">Et bene sensatos etiam producere cantus.</p>
      <p id="BERTARM0155">De Phoenice.</p>
      <p id="BERTARM0156">Est et avis cantu visuque per omnia digna,</p>
      <p id="BERTARM0157">Quae plus quingentos vitam producit in annos;</p>
      <p id="BERTARM0158">
      <pb n="[302]" />Hanc Deus omnipotens unam consistere tantum</p>
      <p id="BERTARM0159">Disposuit, totum verbo qui condidit orbem,</p>
      <p id="BERTARM0160">Paradisiacis jussit rememorarier agris,</p>
      <p id="BERTARM0161">Nunc ubi mellifluum satagit depromere carmen,</p>
      <p id="BERTARM0162">Et reboat celsos modulatos carmine lucus.</p>
      <p id="BERTARM0163">De Cygno.</p>
      <p id="BERTARM0164">Cygnus, in auspiciis semper laetissimus ales,</p>
      <p id="BERTARM0165">Gutture perplures dulces fert saepe susurros,</p>
      <p id="BERTARM0166">Et dum fertur aquis cantus dat ab ore melodos;</p>
      <p id="BERTARM0167">Nec gerit hoc solum sospes, sed jam moribundus;</p>
      <p id="BERTARM0168">Dicitur ut sapiens quondam cecinisse poeta,</p>
      <p id="BERTARM0169">Quid tam dulce canit quam vox morientis oloris.</p>
      <p id="BERTARM0170">De Merula.</p>
      <p id="BERTARM0171">Non decet hoc nostrum merulam sine carmen adesse,</p>
      <p id="BERTARM0172">Quae satis de se adest, quamvis sit pulla decora,</p>
      <p id="BERTARM0173">Semper amans saltus, necnon loca semper amoena,</p>
      <p id="BERTARM0174">Insuper et rutilo bona carmina promere rostro.</p>
      <p id="BERTARM0175">X.--Quod vox earumdem ipsam musicae redoleat dulcedinem.</p>
      <p id="BERTARM0176">Sim licet exilis perpaucis dicere nisus,</p>
      <p id="BERTARM0177">Qui pedibus terram vel pennis aera tractant,</p>
      <p id="BERTARM0178">Sed de tetrapodos nil me tetigisse recordor,</p>
      <p id="BERTARM0179">Cum nec vox horum procul absit ab arte remota.</p>
      <p id="BERTARM0180">De Grillo.</p>
      <p id="BERTARM0181">Est etiam quadrupes grillus cognomine dictus,</p>
      <p id="BERTARM0182">Ignivomus, rutilo qui cum sol splendet ab alto</p>
      <p id="BERTARM0183">Vocibus insistit resonare virentia prata,</p>
      <p id="BERTARM0184">Et cantu pariter campos reboare patentes.</p>
      <p id="BERTARM0185">De Sirena.</p>
      <p id="BERTARM0186">Est et in aequoreis animal stagnisque marinis,</p>
      <p id="BERTARM0187">Quidam nautarum vocitant quod saepe sirenam,</p>
      <p id="BERTARM0188">Insuper et proprio dicunt satis ore melodum,</p>
      <p id="BERTARM0189">Etiam ut laetiferum in altis videatur adesse.</p>
      <p id="BERTARM0190">
      <pb n="[303]" />XI.--Quod nil rectum obtineat sine musica sui status plenitudinem.</p>
      <p id="BERTARM0191">Ecce patet quod in hominibus haec ars utilis adsit,</p>
      <p id="BERTARM0192">Nec bene stare potest quod permanent ipsius expers:</p>
      <p id="BERTARM0193">Propterea non est a quoquam dispicienda,</p>
      <p id="BERTARM0194">Sed nec ab ignaris stolidis carpenda libellis;</p>
      <p id="BERTARM0195">Sed magis a cunctis tota cum laude colenda.</p>
      <p id="BERTARM0196">Non posse latere reor quod musica praesens,</p>
      <p id="BERTARM0197">Unde loqui nitor, constat ratione triformi</p>
      <p id="BERTARM0198">Quam tres in partes bene divisere priores.</p>
      <p id="BERTARM0199">Nam prior ex istis harmonica dicitur esse,</p>
      <p id="BERTARM0200">Quae satis ingenti consistit praedita dono.</p>
    </body>
  </text>
</TEI>
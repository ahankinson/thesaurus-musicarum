<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De vera solfizationis</title>
        <title type="abbrev">STOVERA_MMBN6486</title>
        <author>Stoquerus, Gaspar</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>T</resp>
          <persName>Albert C. Rotola, S.J.</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1996</date></editionStmt>
      <sourceDesc>
        <bibl type="edition"> Madrid, Biblioteca Nacional de España, MS 6486, ff. 41r–45v. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="STOVERA_MMBN64860001">
        <pb n="[f.41r]"/>Gasparis Stoqueri Germani de vera Solfizationis, quam vocant docendae
        ratione, ad Magistrum Franciscum Salinam Dominum suum.</p>
      <p xml:id="STOVERA_MMBN64860002">Quam stulte faciant, qui Solfizandi rationem pueros ex Guidonis
        scala docere conantur; in eo, quem nondum elimatum de verbali Musica conscripsi, libello sat
        multis ostendi: Nunc tibi, quod nuper illius disciplinae mihi discipulum adiunxisti, nouae
        meae institutionis rationem breuiter aperiendam puto.</p>
      <p xml:id="STOVERA_MMBN64860003">Dico igitur Solfizaturis scalam illam nihil, aut parum conferre.
        Scitu autem necessaria imprimis esse sex vocum ordinem, et situm .B. literae, ex qua duo
        formantur Hexachorda, quibus simplicium maximum Diapason interuallum completur. Idque duobus
        non leuibus argumentis confirmo.</p>
      <p xml:id="STOVERA_MMBN64860004">1. A facili. Quidquid praecipies esto breuis (inquit Horatius) vt
        cito dicta percipiant animi dociles, teneantque fideles. Quid vero breuius dici potest, quam
        vnicam literam .B. ita cantantibus, vt stellam polarem nauigantibus esse obseruandam? Quando
        vt haec nauigandi, ita illa cantandi aperit methodum. At in scala illa vulgari non vnum
        tantum .B. sed <pb n="[f.41v]"/>viginti claues obseruandae proponuntur, voces vero longe
        plures. Nam pleraeque claues binas, nonnullae etiam ternas diuersis Hexachordis applicandas
        continent voces. Quo examine non video quid longius possit, difficiliusque proponi.</p>
      <p xml:id="STOVERA_MMBN64860005">2. Idem a certitudine comprobatur: in clauibus enim illis haud
        quaquam certa canendi ratio aperitur: imo confunditur tyro, cum plures in eadem claue voces
        decantari posse videat. Itaque intellecta notulae alicuius claue, rursus alia praeceptione
        opus est, qua quae vox sit eligenda, dignoscatur. Verbi gratia, in G sol re vt, si
        Hexachordum incidat naturale, accipiendum esse Sol, si B molle Re: Vt vero in [sqb] duro.
        Idque ipsum, cum ita simpliciter doceant, infirmum est, certioreque, cur ita agendum sit,
        indiget demonstratione. Quare male de discipulis suis merentur, qui principijs, quae
        certitudinis causam continent, neglectis, conclusiones eorum loco proponunt, veluti sunt
        claues ex certis principijs a Guidone deductae, qualia sunt Hexachorda. Prius enim inuenerat
        Guido Hexachordum, certumque ipsarum inter se vocum ordinem, quam extaret A la mi re,
        caeteraeque claues, quippe has ille ex iam inuento sex vocum ordine constituit, non hunc ex
          <pb n="[f.42r]"/>ex illis. Quare cantandi ratio ac certitudo potius ex sex vocum ordine,
        quam ex clauibus dependet. Vnicum vero Hexachordum Diapason interuallum non implet: ideo
        saepe commiscenda sunt duo, quorum cognitioni ac constitutioni vel vnica vtriusque vox
        sufficit, caeterae enim facile ex certo earum inter se ordine colliguntur. Necesse igitur
        est, vt vna saltem vtriusque Hexachordi vox, aut earum loco signa aliqua, quibus noscantur,
        in principio cantilenae asscribantur. Quare recte institutum est, vt loco vocis naturalis in
        principio cantus .F. aut .G. aut .C. annotaretur: loco autem .B. si continerit Hexachordum
        molle, ipsum .B. exprimeretur: sin durum non expressum ex asscripta claue supputaretur. Quod
        cum cantus naturalis non attingat, constat proximam supra illa claui .C. primam vocem
        naturalis Hexachordi referri .F. vero quartam .G. quintam, vt literarum aperit ordo.
        Quanquam ad harum vocum cognitionem solum .b. sufficere existimo: ipsum enim suum prodit
        Hexachordum per se, et naturale simul ex confinio, quod ei proxime adhaeret: tribus vero
        praedictis clauibus opus est, vt quae voces acutae, quae graues, quaeque mediae sint,
        sciatur, in quibus eligendis hae obseruatae sunt conditiones, vt essent aequidistantes, et
        in lineis collocarentur, et acuta a graui circiter Diapason <pb n="[f.42v]"/>media ab
        vtrisque per Diapente distaret. Quas conditiones, si quis recte perpendat, vix alias tres
        eiusmodi reperiat, quae eligi potuerint, vt casu potius accidisse, quam ex autoris instituto
        videatur, vt illae, quae trium Hexachordorum occuparent principium, eligerentur. Quod ex eo
        confirmatur, quod non per .G. et F cantus [sqb] duri, et b mollis, sed ex b litera
        cognoscitur. Nec enim G asscripto significatur cantum esse [sqb] durum, et in claue G .Vt.
        esse canendum: cum idem et cantui b molli praeponatur. F vero quod in quarta linea
        Baritonantis annotatur, vocis .Vt. omnino capax non est, siue cantus sit b mollis, siue
        [sqb] durus. Quocirca tres illae claues acumini ac grauitati vocum discernendae
        pernecessariae sunt. B vero nulli aliji rei, nisi vt Hexachordum suum quidem per se, siue
        molle siue durum, naturale autem per accidens ex vicinitate ostendat. Quare caeterae scalae
        claues eodem modo, quo tres praedictae acumen et grauitatem vocum optime distingunt:
        solfizationi autem omnino inutiles sunt, vocesque, quas annexas habent non ex se suaque vi,
        sed ex alijs principijs collectas ac demonstratas continent, veluti ex ordine sex vocum, et
        ex situ literae B, per quam situs interuallorum perinde ac per fasces Consules designantur:
        cum interim nec hae Consules constituant, <pb n="[f.43r]"/>nec illa Hexachorda, sed horum
        designationi tantum inseruiunt. Quare sic recte huius scientiae tyronibus consultum opinor,
        si primum Hexachordi ordinem memoriae mandent, et ex multis, quae illud non egrediuntur,
        cantilenis, plane deuorent. Nec interest vtrum voces illae sint acutae, an graues: imo nec
        illud an et quam in principio clauem praesignatam gerant. Sufficit enim illis vnicam tantum
        aliquam indicari Hexachordi vocem, vt ex vocum ordine potius quam ex clauibus voces
        cognoscere assuescant. Deinde cum id genus cantilenas legere optime norint, curandum est, vt
        septem primarum alphabeti literarum tam conuersum, quam rectum vt antea sex vocum perdiscant
        ordinem, vt ex eo situm B literae quacumque claue, quolibet loco praefixa, venentur. B autem
        cognita, et ex ea simul vtra vtriusque Hexachordi voce, ex iam praecepto sex vocum ordine
        vtrumque Hexachordum, quo Diapason componitur, nullo labore formabunt. Relictis igitur illis
        cantilenis, quae vnico tantum Hexachordo clauduntur, illae eligendae erunt, quae duo
        Hexachorda non egrediuntur: in quibus legendis vnum Hexachordum semper, quoad licet,
        sequentur. Cum vero id vox aliqua egreditur, ad eam per alterius Hexachordi vocem Re
        ascendendo, descendendo vero per La est deueniendum. <pb n="[f.43v]"/>Itaque in his
        cantionibus vel sola Pentachorda, quorum extrema sint .Re.La. sufficere puto, quod vt
        mutationi vocum nunquam adhibetur. Denique cum duorum Hexachordorum seu Pentachordorum
        praxin plane perdidicerint in cantionibus tam acutis quam grauibus quamlibet etiam in
        principio clauem gerentibus: eae tandem exercendae erunt, quae Diapason adeo excedunt, vt in
        tertium incidant Hexachordum. Id, cum a primo, quod ad lectionem attinet, omnino nihil
        differat, eodem modo ijsdem vocum nominibus repetitis erit perlegendum: nam in Diapason
        eaedem vt literae, ita et voces, cum necesse est, repetuntur. Itaque hic id solum
        pernoscendum est, quae clauium loca per Diapason inuicem distent: quod facille proprio
        exercitio adhibito addiscetur. Quartum vero Hexachordum nullae aut certe perpaucae cantiones
        attingunt. Neque id, si incidat, noua indiget praeceptione, praeter eam, quam modo diximus
        de octauis. Plane enim quod ad vocum lectionem attinet, Hexachordum tertium cum primo,
        quartum cum secundo, tertium cum tertio, et sic deinceps idem sunt, nec nisi acumine et
        grauitate differunt, quae non lectoribus, sed cantoribus curae sunt. Hoc modo cum voces
        exacte legere didicerint, tunc demum canere incipient. Caeteraque, quae huic rei necessaria
          <pb n="[f.44r]"/>videbuntur, vt signa, mensuram, variasque notarum ac pausarum figuras
        docebuntur. Denique cum plures sunt conferendae voces magistris tam poeticae Musicae, quam
        practicae, hoc est, tum ijs, qui cantiones componunt, quam qui eas decantant, vocesque
        acutas ac graues cantoribus assignant, scalae cognitio multum iuuabit. Sed longius ego, quam
        institueram, progredior, nec enim de cantandi ac componendi ratione hic praecipere, sed
        verum vocum legendarum modum aperire decreui: modumque ipsum, eiusque facilitatem ex iam
        dictis quodammodo perspectum puto. Certitudo autem eius forte adhuc desideratur, qua ex
        principiis, quibus nititur tum ipsa cantandi seu legendi ratio, tum clauium voces, quas
        quaeque annexas habet, demonstrentur. Quare vtriusque iam demonstrationis specimen paucis
        praemissis definitionibus ac principijs subijciemus.</p>
      <p xml:id="STOVERA_MMBN64860006">Definitio prima.</p>
      <p xml:id="STOVERA_MMBN64860007">Hexachordum dicitur, quod constat ex sex vocibus
        .Vt.Re.Mi.Fa.Sol.La.</p>
      <p xml:id="STOVERA_MMBN64860008">Definitio secunda.</p>
      <p xml:id="STOVERA_MMBN64860009">Hexachordum naturale, quod B non attingit. Hexachordum B, quod
        per illius literae locum decurrit. Molle, in quo B vocem Fa. Durum in quo Mi
        repraesentat.</p>
      <p xml:id="STOVERA_MMBN64860010">
        <pb n="[f.44v]"/>Definitio tertia.</p>
      <p xml:id="STOVERA_MMBN64860011">Ab Hexachordo voces quoque eidem subiectae naturales, molles, aut
        durae non immerito denominabuntur.</p>
      <p xml:id="STOVERA_MMBN64860012">Definitio quarta.</p>
      <p xml:id="STOVERA_MMBN64860013">Interuallum Diapason dicitur, quod octo constat vocibus.</p>
      <p xml:id="STOVERA_MMBN64860014">Sententiae communes seu principia.</p>
      <p xml:id="STOVERA_MMBN64860015">1. Ordo septem literarum ascendendo est A.B.C.D.E.F.G. Sex vocum
        Vt.Re.Mi.Fa.Sol.La. Descendendo autem ordine conuerso eaedemque tam literae, quam voces
        repetuntur in octauis.</p>
      <p xml:id="STOVERA_MMBN64860016">2. Diapason decantari non potest, nisi Hexachordo G naturali
        coniuncto.</p>
      <p xml:id="STOVERA_MMBN64860017">3. B si exprimatur, Fa: sin minus, Mi. in duorum naturalium
        Hexachordorum confinio interserit.</p>
      <p xml:id="STOVERA_MMBN64860018">4. Nec tamen in Fa, aut Mi, sed ascendendo in Re, descendendo in
        La fit mutatio.</p>
      <p xml:id="STOVERA_MMBN64860019">5. In principio cantilenae ponitur signum literae G. C. aut F. G
        in altera duarum infimarum linearum, C in quarta, F in penultima et antepenultima, in vltima
        vero rarissime.</p>
      <p xml:id="STOVERA_MMBN64860020">
        <pb n="[f.45r]"/>Propositio prima.</p>
      <p xml:id="STOVERA_MMBN64860021">Data quauis claue ex Hexachordis B naturali, voces Diapason tam
        ascendendo quam descendendo ordine, et secundum datae clauis cantionem eas et tot quotuis
        [quotvis ante corr.] alias, quae eandem clauem eodem in loco possident, decantare.</p>
      <p xml:id="STOVERA_MMBN64860022">Sit data clauis G in infima linea, nec expressum B. Quaeratur
        igitur locus B, et inueniatur in secunda linea per primam: vbi cantabitur Mi per tertiam et
        supra illud Vt naturale, per eandem. Quibus si caeterae supra annectantur, per primam
        constituuntur duo Hexachorda per primam definitionem, alterum durum, alterum naturale per
        secundam communem sententiam. Ex quibus si omisso Vt, constituantur duo Pentachorda, quorum
        sint extrema Re La: per quartam inuenietur Re durum in primo spatio, naturale in tertia
        linea per primam. Quibus si voces reliquae ordine, annectantur, per eandem, constituuntur
        voces Diapason ascendendo per quartam, quae erunt octo per quartam definitionem, hoc ordine,
        Re.Mi.Fa.Re.Mi.Fa.Sol.La. per primam, et per eandem La superius in suprema linea inferius in
        tertio spatio, quibus caeteris vocibus annexis descendetur, hoc pacto,
        La.Sol.Fa.La.Sol.Fa.Mi.Re. <pb n="[f.45v]"/>Et si cantio Diapason transcendens in alia
        Hexachorda illabitur, eaedem voces in octauo loco tam ascendendo, quam descendendo
        repetentur: eoque vocum ordine cantio tum dura, tum quaelibet alia, quae G absque B in
        infima linea praenotatum habet, decantabitur. Quod si quis experiri velit voces oblatas
        singulas ex hoc ordine recte denominari per tertiam quartam et primam facile demonstrare
        poterit. Et sicut nos literae G in infima linea, demonstrationem peregimus, ita idem fieri
        potest, si G in secunda, vel C in qualibet ex quatuor, aut F suis locis tam cum B quam sine
        B praenotetur.</p>
      <p xml:id="STOVERA_MMBN64860023">Propositio secunda.</p>
      <p xml:id="STOVERA_MMBN64860024">In loco clauis G Sol.Re, et Vt cantari potest, Sol in Hexachordo
        naturali, Re in molli, Vt in duro.</p>
      <p xml:id="STOVERA_MMBN64860025">Nam cum prima in descensu vox sub B sit La naturale, per tertiam
        erit secunda Sol naturale in G per primam. Et quia in B molli cantatur Fa, in duro Mi per
        tertiam erit ibidem Re molle, et Vt durum per primam. Quare patet in G cantari posse Sol Re
        et Vt: Sol quidem in cantu naturali, Re vero in B molli, Vt in [sqb] duro, quod erat
        ostendendum.</p>
    </body>
  </text>
</TEI>
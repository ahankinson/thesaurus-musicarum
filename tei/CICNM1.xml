<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Nova musica, liber primus de consonantiis</title>
        <title type="abbrev">CICNM1</title>
        <author>Ciconia, Johannes</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1996</date></editionStmt>
      <sourceDesc>
        <bibl type="edition"> Johannes Ciconia, <emph>Nova musica and De proportionibus</emph>, ed.
          and trans. by Oliver B. Ellsworth, Greek and Latin Music Theory, vol. 9 (Lincoln:
          University of Nebraska Press, 1993), 42–232 (even–numbered pages only). As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Iohannes Ciconia: Nova musica</title>
          <idno type="LML">IOH. CICON. mus.</idno>
        </bibl>
        <listWit>
          <witness>
            <idno type="RISM">I-Fr 734, 1-60v</idno>
          </witness>
          <witness>
            <idno type="RISM">I-Rli 2067, 2-6</idno>
          </witness>
          <witness>
            <idno type="RISM">I-Rvat lat. 5320, 1-77</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="CICNM10001">
        <pb n="[42]"/>NOVA MUSICA</p>
      <p xml:id="CICNM10002">PREPHATIO</p>
      <p xml:id="CICNM10003">Incipit prephatio Nove Musice.</p>
      <p xml:id="CICNM10004">In prephatione Nove Musice nobis placuit de eius magnitudine intimare, hoc
        quod in libris auctorum reperimus esse dictum vera ratione. Remigius: Magnitudo musice capit
        omne quod vivit et quod non vivit. Item: Mundus est universitas que constat ex celo et
        terra, et musica capit omnia que in celo sunt et in terra. In libro breviario: Magnitudo
        musice est in omnibus que in sonis et numeris vel que in mensuris et in quantitatibus
        consistunt. Item: Magnitudo musice est in celi motu, vel que in terra et mari moventur.
        Ysidorus: Sine musica nulla disciplina potest esse perfecta. Nichil enim sine illa. Nam et
        mundus sub armonia sono fertur esse compositus, et celum sub armonie modulatione revolvitur.
        Item: Celum et terra et omnia que in eis dispensatione superna peraguntur non sine musica
        fiunt disciplina. Pythagoras hunc mundum per musicam conditum esse et gubernari posse
        testatur. Sed et quicquid <pb n="[44]"/>loquimur vel intrinsecus venarum pulsibus
        commovetur, per musicos rithmos armonie virtutibus probatur sonatum esse. Plato dicit: Mundi
        animam musice convenientia fuisse coniunctam. Cum enim eo quod in nobis est iunctum
        convenienterque coaptatum, illud excipimus quod in sonis apte convenienterque coniunctum
        est, eoque delectamur. Boetius: Musica ita nobis naturaliter est coniuncta, ut eo quidem
        carere nec possimus si velimus. Unde infantes ac iuvenes necnon et senes ita naturaliter
        modis musicis adiunguntur, ut nulla omnino sit etas que sit disiuncta a delectatione dulcis
        cantilene. Bernardus: Non enim grammatica, sed musica hominem consistere percepimus. Item in
        libro breviario: Secundum diffinitiones auctorum, una est musica generalis, id est
        universalis, cuius magnitudo nutu Dei capit, movet, continet omnia que sunt in celi motu et
        que in terra et in mari, et in voce hominum et animalium, et per incrementa corporis, et
        anno dies et tempora consistunt. Et ut Ysidorus inquit: Nichil sine illa. Igitur bene
        Remigius: Omne quod vivit et quod non vivit capit musica. Nec incredibilia ista videantur,
        cum constet cuncta creata <pb n="[46]"/>sonos et numeros et quantitates atque mensuras
        habere. Magnitudo igitur musice totum mundum capit.</p>
      <p xml:id="CICNM10005">
        <pb n="[48]"/>LIBER PRIMUS</p>
      <p xml:id="CICNM10006">DE CONSONANTIIS</p>
      <p xml:id="CICNM10007">CAPITULA</p>
      <p xml:id="CICNM10008">Incipiunt capitula.</p>
      <p xml:id="CICNM10009">1. De armonia celesti</p>
      <p xml:id="CICNM10010">2. De duabus musicis</p>
      <p xml:id="CICNM10011">3. De musica quid sit</p>
      <p xml:id="CICNM10012">4. De musis</p>
      <p xml:id="CICNM10013">5. De nominibus musarum</p>
      <p xml:id="CICNM10014">6. Item de musis et quid utile per earum significationes possit
        inveniri</p>
      <p xml:id="CICNM10015">7. De musa et musica</p>
      <p xml:id="CICNM10016">8. De musica unde constet</p>
      <p xml:id="CICNM10017">9. De voce quid sit</p>
      <p xml:id="CICNM10018">10. De voce quare dicta sit</p>
      <p xml:id="CICNM10019">11. De speciebus vocum</p>
      <p xml:id="CICNM10020">12. De officiis humane vocis</p>
      <p xml:id="CICNM10021">13. De sonitu</p>
      <p xml:id="CICNM10022">14. De sono</p>
      <p xml:id="CICNM10023">15. De generibus sonorum</p>
      <p xml:id="CICNM10024">16. De litteris monocordi</p>
      <p xml:id="CICNM10025">17. De coniunctionibus litterarum</p>
      <p xml:id="CICNM10026">
        <pb n="[50]"/>18. De monocordo</p>
      <p xml:id="CICNM10027">19. De divisionibus monocordi</p>
      <p xml:id="CICNM10028">20. De tribus generibus monocordorum</p>
      <p xml:id="CICNM10029">21. De ptongis</p>
      <p xml:id="CICNM10030">22. De prima coniunctione ptongorum, que tonus dicitur</p>
      <p xml:id="CICNM10031">23. De secunda coniunctione ptongorum, que semitonium dicitur</p>
      <p xml:id="CICNM10032">24. De tertia coniunctione ptongorum, que ditonus dicitur</p>
      <p xml:id="CICNM10033">25. De quarta coniunctione ptongorum, que semiditonus dicitur</p>
      <p xml:id="CICNM10034">26. De quinta coniunctione ptongorum, que diatessaron dicitur</p>
      <p xml:id="CICNM10035">27. De nominibus diatessaron</p>
      <p xml:id="CICNM10036">28. De interruptionibus diatessaron</p>
      <p xml:id="CICNM10037">29. De generibus diatessaron</p>
      <p xml:id="CICNM10038">30. De divisione quaternaria in diatessaron</p>
      <p xml:id="CICNM10039">31. De plenitudinibus diatessaron</p>
      <p xml:id="CICNM10040">32. De sexta coniunctione ptongorum, que dicitur diapente</p>
      <p xml:id="CICNM10041">33. De nominibus et numeris diapente</p>
      <p xml:id="CICNM10042">34. De interruptionibus diapente</p>
      <p xml:id="CICNM10043">35. De generibus diapente</p>
      <p xml:id="CICNM10044">36. De divisione ternaria in diapente</p>
      <p xml:id="CICNM10045">37. De plenitudinibus diapente</p>
      <p xml:id="CICNM10046">38. De septima coniunctione ptongorum, que dicitur diapason</p>
      <p xml:id="CICNM10047">39. De nominibus diapason</p>
      <p xml:id="CICNM10048">40. De figura diapason</p>
      <p xml:id="CICNM10049">41. De figuris trium symphoniarum</p>
      <p xml:id="CICNM10050">42. De interruptionibus diapason</p>
      <p xml:id="CICNM10051">43. De generibus diapason</p>
      <p xml:id="CICNM10052">44. De diminutionibus diapason</p>
      <p xml:id="CICNM10053">45. De plenitudinibus diapason</p>
      <p xml:id="CICNM10054">46. De concordia trium symphoniarum</p>
      <p xml:id="CICNM10055">47. De musica septem planetarum</p>
      <p xml:id="CICNM10056">48. De ordine musarum in planetis</p>
      <p xml:id="CICNM10057">49. De nervis quibus sideribus comparentur</p>
      <p xml:id="CICNM10058">50. De diapason diatessaron consonantia</p>
      <p xml:id="CICNM10059">51. Demonstratio secundum Pythagoricos diapason diatessaron consonantiam
        non esse</p>
      <p xml:id="CICNM10060">52. Demonstratio secundum Ptolomeum diapason diatessaron consonantiam
        esse</p>
      <p xml:id="CICNM10061">
        <pb n="[52]"/>53. Que sit proprietas diapason consonantie</p>
      <p xml:id="CICNM10062">54. Item de diapason diatessaron</p>
      <p xml:id="CICNM10063">55. De diapason diapente consonantia</p>
      <p xml:id="CICNM10064">56. Demonstratio de diapason diapente in tripla proportione esse, in
        quadrupla bis diapason</p>
      <p xml:id="CICNM10065">57. De bis diapason consonantia</p>
      <p xml:id="CICNM10066">58. De simplicibus consonantiis et de compositis</p>
      <p xml:id="CICNM10067">59. Demonstratio de tono, semitonio, ditono, semiditono consonantias non
        esse</p>
      <p xml:id="CICNM10068">60. De quindecim modis sonorum et de coniunctionibus eorum</p>
      <p xml:id="CICNM10069">61. De consonantia et ratione</p>
      <p xml:id="CICNM10070">62. Item de consonantia</p>
      <p xml:id="CICNM10071">63. De dissonantia</p>
      <p xml:id="CICNM10072">64. Quid sit intervallum</p>
      <p xml:id="CICNM10073">65. De euphonia</p>
      <p xml:id="CICNM10074">66. De armonia</p>
      <p xml:id="CICNM10075">67. De symphonia</p>
      <p xml:id="CICNM10076">68. De diaphonia</p>
      <p xml:id="CICNM10077">69. De septem discriminibus vocum</p>
      <p xml:id="CICNM10078">70. De cordis</p>
      <p xml:id="CICNM10079">71. Demonstratio de consonantiis, que sint consone, et dissone, vel que
        dissone et consone</p>
      <p xml:id="CICNM10080">72. De notitia consonantiarum et de inventione earum</p>
      <p xml:id="CICNM10081">73. De more organizandi</p>
      <p xml:id="CICNM10082">74. De occursu organi</p>
      <p xml:id="CICNM10083">Expliciunt capitula. Incipit prologus.</p>
      <p xml:id="CICNM10084">PROLOGUS</p>
      <p xml:id="CICNM10085">Musicam antiquam antiquorum voto editam, quam ipsi explicare nequiverunt ad
        plenam scientiam, novo stilo renovere cupimus, et que non erant apta relinquere, et que
        minus habebat perficere, et inaudita imponere. Quis enim auctorum ad exemplum grammatice
        artis declinationes musice que sunt in cantibus invenit? Aut quis dudum audivit? Quis
        putaret hanc habere accidentia et declinationes sicut grammatica, genera et species sicut
        dialectica, et numeros et proportiones sicut arithmetica? Pro declinationibus igitur suis
        comparatur cum grammatica. Pro generibus et speciebus assimilatur cum <pb n="[54]"/>dialectica. Pro numeris et proportionibus adequatur cum arithmetica. Opportet igitur in
        hoc opere animum per multa discurrere et seriem locutionis tenere multaque dicta auctorum
        introducere quatinus nova musica de multis dictis auctorum adunata crescat et in locutione
        et in scientia antiquitatis speciem teneat et ob hoc quod novitur melius erit ordinata nova
        sit nuncupata. In sententiis denique auctorum quedam eorum dicta apertius volumus dicere,
        quedam autem exponere, et quedam ex nostris addere. Volumus etiam hunc librum in quatuor
        libris et in octo plenitudinibus musice componere. Nam primus liber erit de consonantiis.
        Secundus de speciebus et cantibus. Tertius de proportionibus. Quartus autem de
        declinationibus. Plenitudines vero erunt voces, consonantie, species, modi tonorum, cantus,
        proportiones, accidentia, declinationes. Que omnes plena musicam dabunt causa plenam
        rationem descriptam habebunt.</p>
      <p xml:id="CICNM10086">Explicit prologus. Incipit liber de consonantiis.</p>
      <p xml:id="CICNM10087">1. DE ARMONIA CELESTI</p>
      <p xml:id="CICNM10088">Igitur in primordio Nove Musice nobis placuit de armonia celesti hoc habere
        principium. Armoniam celestem sancti patres concentum angelorum dixerunt esse, quam in celi
        patria in laude creatoris sine fine decantant. Nam cum quis beatus illuc producitur
        tristitiam et gemitum ulterius non habebit, quia videndo Deum in eternum cum eo gaudebit. Ad
        te igitur, o prudens lector, meus sermo fiat. Quamquam armoniam terrenam queras, quam tibi
        donare promictimus, tamen ne obliviscaris querere a Deo armoniam illam celestem, que tanto
        est ista suavior, quanto celum terra videtur esse excelsius.</p>
      <p xml:id="CICNM10089">2. DE DUABUS MUSICIS</p>
      <p xml:id="CICNM10090">Quamquam omnis modulatio armonice, id est musice, institutionis una
        eademque sit in consonantiarum sonis, tamen alia est musica naturalis, alia <pb n="[56]"/>artificialis. Naturalis vero musica est que nullo instrumento musico, nullo tactu
        digitorum, nullo manus impulsu aut tactu resonat, sed divinitus aspirata sola natura docente
        dulces modulatur modos, que fit aut in celi motu aut in humana voce. Et quamvis hec
        naturalis longe precedat artificialem, nullus tamen potest vim naturalis musice
        recognoscere, nisi per artificialem. Naturalis autem musica omnibus data est, artificialis
        vero paucis. Sed primo quidem naturalis fuit, deinde artificialis.</p>
      <p xml:id="CICNM10091">Naturalis cognoscitur aure tantum, artificialis vero aure, corde, voce,
        consonantiis, speciebus, modis tonorum, cantibus, proportionibus numerorum, accidentibus,
        declinationibus, multisque etiam aliis similibus argumentis.</p>
      <p xml:id="CICNM10092">3. DE MUSICA QUID SIT</p>
      <p xml:id="CICNM10093">Musica est ars spectabilis et suavis, cuius sonus in celo et in terra
        modulatur. Ysidorus: Musica est disciplina que in carminibus multis extollitur argumentis.
        Item ipse: Musica est disciplina ex modulationis sono cantuque consistens. Item: Musica est
        modulationes cantilenarum. Item: Musica est omne carmen. Item: Musica est disciplina que de
        numeris loquitur, qui ad <pb n="[58]"/>aliquid sunt his qui inveniuntur in sonis, ut duplum,
        triplum, quadruplum, sesqualterum, et ceteri. Auctores omnes: Musica est scientia bene
        modulandi. Guido: Musica est motus vocum in arsim et thesim. Nam arsis elevatio, thesis
        depositio dicitur. Item Ysidorus: Musica ars habet quamdam materiam que pertinet ad aliquid,
        vel unde fit aliquid. Latini vero materiam appellaverunt omne informe, unde aliquid
        faciendum est. Proinde poete silvam materiam nominaverunt. Nec incongrue, quia materies
        silvarum sunt. Materia et materies idem significant. In declinatione autem differunt, ut hec
        materia, huius materie, prima declinationis. Hec materies, huius materiei, quinte. Ad
        aliquid enim semper materia accipienda est, sicut elementa rerum esse dicimus, quia inde ea
        que sunt facta videmus. Nam materia quasi mater rei vel rerum dicta. Igitur materiam musice
        nil aliud verius arbitror esse quam eius quantitatem, que pertinet ad aliquid, scilicet ad
        plenitudines, ex quibus perfecta cognoscitur esse, id est vocibus, consonantiis, speciebus,
        modi tonorum, cantibus, proportionibus, accidentibus, declinationibus. Item Ysidorus: Ad
        omnem autem sonum que materies cantilenarum est triformem constat esse naturam. Prima est
        armonia, que ex vocum cantibus constat, sicut per fauces hominum et animalium. Secunda
        organica, que ex flatu consisitit, sicut per tubam et tybiam et cetera similia. Tertia
        rithmica, que pulsu digitorum sonum et numerum recipit, sicut per citharam, aut per
        quodlibet aliud quod percutiendo canorum est.</p>
      <p xml:id="CICNM10094">
        <pb n="[60]"/>[Ciconia, 60; text: Materia cantilenarum, Armonica, Organica, Rithmica] <figure>
          <graphic url="/images/CICNM1_01GF.gif"/>
        </figure></p>
      <p xml:id="CICNM10095">Igitur pro eo quod in hac auctorum sententia modo artem modo disciplinam
        musicam nuncupavimus, congruum est, ut arbitror, si prudenti lectori, quid differat inter
        artem et disciplinam ostendamus. Ysidorus: Disciplina a discendo nomen accipit. Sed
        disciplina, ars, scientia, sapientia unum et idem sunt. Nam disciplina est cum discitur, ars
        cum intelligitur, scientia cum scitur, sapientia cum operatur.</p>
      <p xml:id="CICNM10096">4. DE MUSIS</p>
      <p xml:id="CICNM10097">Cum enim recta fide in Christum Dominum nostrum credimus, et omnem errorem
        profanorum gentilium toto corde respuimus, igitur nemo prudentum me reprehendat, eo quod
        musicam iuxta auctorum sententias de musis originem sumpsisse edissero. Ysidorus: Novem
        musas fingit error gentilium, Iovis et Memorie filias fuisse. Item ipse: Muse vero unde
        musica inventa fuit apud gentiles novem fuerunt. Facte sunt autem, ut Varro asseritur, in
        Athenis. Qui eas iussit fieri Orpheus nomen habuit. A tribus aurificibus terna simulacra
        musarum, que in templo Apollinis dicarentur, videlicet ut qui pulcriora fecisset ab ipso
        emerentur. Cum autem facte fuissent et omnibus placuissent, voce et iudicio cunctorum qui
        aderant, empte sunt omnes novem et in templo Apollinis ob ritum paganorum sunt sacrate.
        Martianus dicit has musas eruditas <pb n="[62]"/>fuisse ab Apolline. Item: Muse autem
        appellate sunt a potumaso, id est a querendo, quia a grecis eo tempore sicut volebant, vocis
        modulatio et vis carminum querebantur. Quapropter musica dicta est a musis, quia per eas
        antiqui musicam invenerunt. Sed legitur Mercurius Pythagoras quatuor cordarum esse inventor,
        videlicet hypate, parhypate, lychanos, mese, antequam muse facte fuissent. At postquam facte
        sunt, hec ars paulatim directa est, et ampliata multis modis. Eratque in illis temporibus
        tam turpe musicam nescire quam litteras. Augustinus: Musicam plerisque locis in sanctis
        scripturis positam honorabiliter invenimus. Ideo non audiendi sunt errores gentilium
        superstitionum, qui novem musas Iovis et Memorie filias esse finxerunt. Refellit eos Varro
        hoc modo inquiens: Non Iupiter novem musas genuit, sed tres fabri fuerunt, qui ternas musas
        creaverunt, quas in templo Apollinis donum ponerent per quas facile adverterent omnem sonum
        cantilenarum. Sed sive ita sit quod Varro retulit, sive non ita, nos vero non debemus
        musicam fugere, propter superstitionem profanorum gentilium. Immo vero unusquisque bonus,
        verusque Christianus Domini sui esse intelligat ubicumque invenerit veritatem, superstitiosa
        vero figmenta repudiet.</p>
      <p xml:id="CICNM10098">5. DE NOMINIBUS MUSARUM</p>
      <p xml:id="CICNM10099">Remigius: Novem muse fuisse apud gentiles referuntur, quarum nomina sunt
        hec: Urania, Polimnia, Euterpe, Erato, Melpomene, Ptersicore, Calliope, <pb n="[64]"/>Clio,
        Thalia Totonlia. Interpretationes autem earum he sunt: Urania, id est celestis, quia urian
        grece celum est. Figura est humane intelligentie sublimitas. Nam eligere utile celeste
        ingenium est. Hinc et urian palatum dicunt, eo quod ad similitudinem celi quod rotundum sit.
        Polimnia plurima, id est multa memoria vel capacitas memorie interpretatur. Nam polli grece
        id est multum vel plurimum. Euterpe interpretatur bene delectans vel delectatio voluntatis,
        quia intelligentia memorie iungitur et voluntati. Erato interpretatur inveniens similem.
        Nulla enim re plus voluntas delectatur quam similium collatione. Melpomene interpretatur
        modulationem vel meditationem faciens. Ptersicore interpretatur delectans instructione.
        Calliope interpretatur pulcra vox. Sive calliopea pulcrifica vel pulcra faciens, quia calos
        grece latine pulcer pio facio. Clio interpretatur bona fama. Thalia quasi Totonlia
        interpretatur ponens germina. Nam toton ponens, lia germina.</p>
      <p xml:id="CICNM10100">6. ITEM DE MUSIS ET QUID UTILE PER EARUM SIGNIFICATIONES POSSIT
        INVENIRI</p>
      <p xml:id="CICNM10101">Remigius: Per novem musis novem modi doctrine et scientie mistice
        exprimuntur. Primum est velle doctrinam: prima, Clio. Secundum delectari quod velis:
        secunda, Euterpe. Tertio instare ad quod delectatus es: tertia, Melpomene. Quartum capere ad
        quod instas: quarta, Thalia. Quintum est memorari quod capis: quinta, Polimnia. Sextum est
        invenire denuo simile ad quod memineris: sexta, Erato. Septimum iudicare quod invenias:
        septima, Ptersicore. Octavum eligere quod iudicas: octava, Urania. Nonum bene proferre quod
        eligeris: nona, Calliope.</p>
      <p xml:id="CICNM10102">
        <pb n="[66]"/>7. DE MUSA ET MUSICA</p>
      <p xml:id="CICNM10103">Ysidorus: Musica in greco fistula dicitur, eo quod vocem emittat. Nam fox
        grece latine vox, stolia vel stolix missa latine musa appellatur. Remigius: Musa dicitur a
        greco quod est Moys, id est aqua. Inde Moyses dictus, quasi de aqua tultus. Multum enim
        iuvat aqua sonum musicum, ut videmus in ydraulo, id est in organo. Item ipse: Moys grecum
        est quod aquam significat. Aqua et musa dicitur quia et musicus sonus maxime ex aqua fit et
        aere, ut in ydraulis et in organalibus fistulis facile probari solet. Item: Musa apud
        gentiles dea carminum est, et dicitur a querendo, quia primitus per eam querebatur vis
        carminum et vocis modulatio. Et ideo apud grammaticos nomen est appellativum. Nam cum
        quererent et sacrificiis suis insisterentur dicebant: O Musa Urania, vel illis, veni et
        canta nobis. Refert idem Remigius musicam dictam fuisse a musa, dicens: Dicitur autem a musa
        musica, sicut a grammate grammatica. Ysidorus: Musica dicta est a musis per
        derivationem.</p>
      <p xml:id="CICNM10104">
        <pb n="[68]"/>8. DE MUSICA UNDE CONSTAT</p>
      <p xml:id="CICNM10105">Ysidorus: Musica constat ex sonis et cantibus. Nam ex animo et corpore
        motum facit et ex motu sonum, ex quo colligitur musica, que in homine vox appellatur. Vox
        vero est aer spiritu verberatus, unde et verba sunt nuncupata. Proprie autem vox hominum
        est, seu irrationabilium animalium. Ceteri vero soni non proprie sed abusive vocis nomine
        appellantur. Ergo omnis vox sonus, non omnis sonus vox est.</p>
      <p xml:id="CICNM10106">9. DE VOCE QUID SIT</p>
      <p xml:id="CICNM10107">Vox est aer ictus sensibilis auditu, quantum in ipso est. Hec diffinitio
        hoc modo iungitur: Est vox aer ictus, hoc est aer percussus. Sed queritur, a quo percutitur?
        Procul dubio a plectro lingue. Et est vox sensibilis auditu, hoc est sentitur ab auribus.
        Proprium enim accidens voci auditus est; quantum in ipso est, hoc est in ipso ictu, scilicet
        in ipsa percussione. Quoniam si fortiter percussus fuerit aer, magnum sonum reddit. Et si
        exigue modice resonat. Secundum enim mensuram percussionis, ita et sonum resonat vocis.</p>
      <p xml:id="CICNM10108">
        <pb n="[70]"/>10. DE VOCE QUARE DICTA SIT</p>
      <p xml:id="CICNM10109">Dicta est autem vox a greca ethimologia a potoyboo, hoc est a sono, vel a
        vocando, ut dux a ducendo. Vel etiam, ut quidam volunt, vox est dicta, eo quod vota cordis
        promat. Ictus denique non nomen est, ut quidam volunt, sed potius participium est preteriti
        temporis veniens ab eo quod est icor, iceris facit preteritum perfectum ictus sum.</p>
      <p xml:id="CICNM10110">11. DE SPECIEBUS VOCUM</p>
      <p xml:id="CICNM10111">Omnis vox aut est articulata aut confusa. Articulata est que litteris
        comprehendi potest. Confusa est que scribi non potest. Articulata vox dicitur, teste Donato,
        que litteris comprehendi potest, que a verbo arto fit. Alio autem modo articulata vox
        dicitur eo quod artat nos, id est constringit ad se intelligendam. Confusa autem vox est que
        nec scribi nec intelligi potest. Notandum interea est quod Donatus duas principales
        diffiniens voces, quatuor sub his species intelligi voluit, quas Priscianus in maiori arte
        commemorat: articulata et litterata, inarticulata illitterata, articulata illitterata,
        inarticulata et litterata. Articulata et litterata vox est que intelligi et scribi potest,
        ut arma virumque cano. Inarticulata et illitterata que nec intelligi nec scribi potest, ut
        mugitus <pb n="[72]"/>pecudum, vel strepitus murorum. Articulata illitterata que intelligi
        potest et scribi non valet, sicuti sunt sibili hominum et gemitus infirmorum et modulationes
        cordarum. Quamvis enim scribi non possunt hec talia, affectus tamen eorum intelligitur. Nam
        in gemitu dolorem, in sibilo vero mitigationem equorum, vel vocationem canum, in modulatione
        cordarum certum plerumque intelligere volumus numerum sillabarum. Inarticulata et litterata
        vox est que non intelligi tamen scribi potest, sicuti voces sunt avium coas, cra, et cetera
        similium.</p>
      <p xml:id="CICNM10112">12. DE OFFICIIS HUMANE VOCIS</p>
      <p xml:id="CICNM10113">Remigius: Novem sunt officia humane vocis, id est plectro lingue, pulsu
        quatuor dentium, repercussio duum labrorum in modum cimbalorum, cavitate gutturis, et
        adiutorio pulmonis. Si enim ex his singulis aliquid defuerit, vox perfecta non erit.</p>
      <p xml:id="CICNM10114">13. DE SONITU</p>
      <p xml:id="CICNM10115">Hieronymus: Sonitus est sonus confuse vocis, ut sonitus maris et
        fluctuum.</p>
      <p xml:id="CICNM10116">
        <pb n="[74]"/>14. DE SONO</p>
      <p xml:id="CICNM10117">Boetius: Sonus est percussio aeris, ut omnes auctores sibi consentiunt.
        Item ipse: Sonus est percussio aeris indissoluta, id est irrupta, veniens usque ad auditum.
        Item: Sonus est casus modulate vocis una intentione productus. Item: Sonus est motus aeris.
        Item: Sonus est quicquid auditur sensibile. Item: Sonus dicitur a sonando. Nam omne quod
        sonat et aure auditur sonus est. Ubaldus: Sonus est generale nomen quarumcumque vocum. Sed
        sonos canore vocis grece dicimus ptongos. Item Boetius: Si foret omnium rerum quies, nullus
        auditum sonus feriret. Illud autem fieret quoniam cessantibus motibus cunctis nullum inter
        se res pulsum cierent. Ut ergo sit vox, pulsu est opus. Sed ut sit pulsus, motus necesse
        est. Ysidorus: Sicut pulsus corde in cithara, ita pulsus cordis in pectore. Igitur motus in
        corde est pulsus in pectore, vox in ore aerem percutit, pecussio aeris sonus vocis est.</p>
      <p xml:id="CICNM10118">
        <pb n="[76]"/>15. DE GENERIBUS SONORUM</p>
      <p xml:id="CICNM10119">Ysidorus: Tria sunt genera sonorum, id est vox, flatus, pulsus. Nam voce,
        sicut per fauces hominum et animalium. Flatu, sicut per tubam et tybiam. Pulsu, sicut per
        liram et citharam, et cetera similia.</p>
      <p xml:id="CICNM10120">16. DE LITTERIS MONOCORDI</p>
      <p xml:id="CICNM10121">Viginti et duas litteras auctores musice in monocordo exaraverunt. Quarum
        ordo in ordinibus vocum constitutus, diversis modis ordinatus, diversis nominibus
        nuncupatus, diversisque vocibus et caracteribus est figuratus. Nam tripartitus in nominibus
        et caracteribus litterarum et tripartitus est in vocibus gravium acutarum et superacutarum,
        hoc modo:</p>
      <p xml:id="CICNM10122">[Ciconia, 76; text: ordo litterarum, septem littere graves, septem acute,
        quatuor superacute, de tonis ubi locata, septem voces graves, ordo vocum, A, b, B, C, D, E,
        F, G, [sqb], 1, 2, 3, 4, 5, 6, 7]</p>
      <p xml:id="CICNM10123">
        <pb n="[78]"/>Igitur studiose prospiciat prudens lector ordinem et figuras harum vocum et
        litterarum, et quid discat inter graves et acutas, inter acutas et superacutas, quoniam hec
        sunt prima fundamenta artis musice.</p>
      <p xml:id="CICNM10124">17. DE CONIUNCTIONIBUS LITTERARUM</p>
      <p xml:id="CICNM10125">Ordinatis igitur litteris monocordi, de coniunctionibus earum ratio danda
        est, quatinus prudens lector monocordi scientiam recte intelligat, et intellecta vix
        obliviscatur. Coniunctiones vero litterarum et vocum he sunt: Prima dicitur tonus, secunda
        semitonium, tertia ditonus, quarta semiditonus, quinta diatessaron, sexta diapente, septima
        diapason, et cetere, de quibus postea ratione dabimus.</p>
      <p xml:id="CICNM10126">Igitur [Gamma] tonus A tonus B, C tonus D tonus E, F tonus G tonus a tonus
        [sqb], c tonus d tonus e, f tonus g tonus aa tonus [sqb][sqb], cc tonus dd. B semitonium C,
        E semitonium F, [sqb] semitonium c, e semitonium f, [sqb][sqb] semitonium cc. [Gamma]
        ditonus B, C ditonus E, F ditonus a, G ditonus [sqb], c ditonus e, f ditonus aa, g ditonus
        [sqb][sqb]. A semiditonus C, B semiditonus D semiditonus F, E semiditonus G, a semiditonus
        c, [sqb] semiditonus d semiditonus f, e semiditonus g, aa semiditonus cc, [sqb][sqb]
        semiditonus dd. [Gamma] diatessaron C, A diatessaron D, B diatessaron E, C diatessaron F, D
        diatessaron G, E diatessaron a, F ad [sqb] vacat, F diatessaron b, G diatessaron c, a
        diatessaron d, [sqb] diatessaron e, c diatessaron f, d diatessaron g, e diatessaron aa, f ad
        [sqb][sqb] vacat, f diatessaron bb, g diatessaron cc, aa diatessaron dd. [Gamma] diapente D,
        A diapente E, B ad F vacat, C diapente G, D diapente a, E diapente [sqb], F diapente c, G
        diapente d, a diapente e, [sqb] ad f vacat, c diapente g, d diapente aa, e diapente
        [sqb][sqb], f diapente cc, g diapente dd. [Gamma] diapason G, A diapason a, B diapason
        [sqb], C diapason c, D diapason d, E diapason e, F diapason f, G diapason g, a diapason aa,
        [sqb] diapason [sqb][sqb], c diapason cc, d diapason dd.</p>
      <p xml:id="CICNM10127">
        <pb n="[80]"/>18. DE MONOCORDO</p>
      <p xml:id="CICNM10128">Monocordus est genus ligni concavi producti, in quo graves cum acutis et
        superacutis litteris secundum mensuram figurate sunt. Et secundum eius longitudinem iacens
        corda pulsu digitorum sonum recipit. Monocordus autem de greco in latini unicordium vel
        unicordis dicitur, cuius capitella semispheria vel emispheria dicuntur. Modulus qui decurrit
        smaragda vel magada vocatur, ut Boetius refert. Monocordus consistit ex ligno et corda, cum
        figuratis litteris suis gravibus acutis et superacutis. Quem primum ante oculos ponimus, ut
        quicquid postea de eius divisionibus vel de natura vocum dixerimus, si lectione minus
        panditur, oculis digito demonstretur:</p>
      <p xml:id="CICNM10129">[Ciconia, 80; text: monocordus, modulus, [Gamma], A, b, B, C, D, E, F, G,
        a, [sqb], c, d, e, f, g, aa, [sqb][sqb], cc, dd, corda]</p>
      <p xml:id="CICNM10130">19. DE DIVISIONIBUS MONOCORDI</p>
      <p xml:id="CICNM10131">Auctores autem musice de divisionibus monocordi diversis modis
        tractaverunt. De quibus nos arbitramur quatuor tantum posse sufficere, id est <pb n="[82]"/>novenariam, quaternariam, ternariam, binariam. Sit igitur novenaria in omni tono,
        quaternaria in omni diatessaron, ternaria in omni diapente, binaria in omni diapason. Guido:
        Alias vero divisiones preter has quatuor invenire non poteris. Ditonus et semiditonus atque
        semitonium etsi voces ad canendum dant divisiones tamen nullas recipiunt. Igitur cum quis
        prudens lector de divisionibus monocordi agere ceperit, hoc modo docendus est de omnibus
        litteris in quot et quibus divisionibus constent. [Gamma] igitur que nulla divisione indiget
        ponatur tantum iuxta monocordi capitellum. A grave cum [Gamma] tonus est; ideo in novenaria
        divisione ab ea terminetur. B grave cum A tonus est; ideo similiter in novenaria divisione
        ab ea terminetur. C grave cum [Gamma] diatessaron est; ideo in quaternaria divisione ab ea
        terminetur. D grave cum C tonus est, cum A diatessaron, cum [Gamma] diapente; ideo aut cum C
        per novenariam, aut cum A per quaternariam, vel cum [Gamma] per ternariam terminetur. E
        grave cum D tonus est, cum B diatessaron, cum A diapente; ideo aut cum D per novenariam, aut
        cum B per quaternariam, vel cum A per ternariam terminetur. F grave sub se tonum et diapente
        et diapason non habet; cum C vero diatessaron est; ideo solummodo in quaternaria divisione
        ab ea terminetur. G grave cum F tonus est, cum D diatessaron, cum C diapente, cum [Gamma]
        diapason; ideo aut cum F per novenariam, aut cum D per quaternariam, aut cum C per
        ternariam, aut cum [Gamma] per binariam terminetur. a acutum cum G tonus est, cum E
        diatessaron, cum D diapente, cum A gravi diapason; ideo aut cum G per novenariam, aut cum
          <pb n="[84]"/>E per quaternariam, aut cum D per ternariam, vel cum A per binariam
        terminetur. b synemenon sub se tonum et diapente et diapason non habet; cum F vero
        diatessaron est; ideo tantum per quaternariam divisionem ab ea terminetur. [sqb] acutum cum
        a tonus est, cum E diapente, cum B gravi diapason; ideo aut cum a per novenariam, aut cum E
        per ternariam, vel cum B per binariam terminetur. c acutum cum b synemenon tonus est, cum G
        diatessaron, cum F diapente, cum C gravi diapason; ideo aut cum b synemenon per novenariam,
        aut cum G per quaternariam, aut cum F per ternariam, vel cum C per binariam terminetur. d
        acutum cum c tonus est, cum a diatessaron, cum G diapente, cum D gravi diapason; ideo aut
        cum c per novenariam, aut cum a per quaternariam, aut cum G per ternariam, vel cum D per
        binariam terminetur. e acutum cum d tonus est, cum [sqb] diatessaron, cum a diapente, cum E
        gravi diapason; ideo aut cum d per novenariam, aut cum [sqb] per quaternariam, aut cum a per
        ternariam, vel cum E per binariam terminetur. f acutum cum c diatessaron est, cum b
        synemenon diapente, cum F gravi diapason; ideo aut cum c per quaternariam, aut cum b
        synemenon per ternariam, vel cum F per binariam terminetur. g acutum cum f tonus est, cum d
        diatessaron, cum c diapente, cum G gravi diapason; ideo aut cum f per novenariam, aut cum d
        per quaternariam, aut cum c per ternariam, vel cum G per binariam terminetur. aa superacutum
        cum g tonus est, cum e diatessaron, cum d diapente, cum a acuto diapason; ideo aut cum g per
        novenariam, aut cum e per quaternariam, aut cum d per ternariam, vel cum a per binariam
        terminetur. bb synemenon superacutum sub se tonum et diapente non facit; cum f vero
        diatessaron est, cum b synemenon acuto diapason; ideo aut cum f per quaternariam vel cum b
        synemenon acuto per binariam terminetur. [sqb][sqb] superacutum cum aa tonus est, cum e
        diapente, cum [sqb] acuto diapason; ideo aut cum aa per novenariam, aut cum e per ternariam,
        vel cum [sqb] per binariam terminetur. cc superacutum cum bb synemenon tonus est, cum g
        diatessaron, cum f diapente, cum c acuto diapason; ideo aut cum bb synemenon per novenariam,
        aut cum g per quaternariam, aut cum f per ternariam, vel cum c per binariam terminetur. dd
        superacutum cum cc tonus est, cum aa diatessaron, cum g diapente, cum d acuto diapason; ideo
        aut cum cc per novenariam, aut cum aa per quaternariam, aut cum g per ternariam, vel cum d
        per binariam terminetur.</p>
      <p xml:id="CICNM10132">
        <pb n="[86]"/>20. DE TRIBUS GENERIBUS MONOCORDORUM</p>
      <p xml:id="CICNM10133">Dudum quidem ante Boetium antiqui musici diversa pluraque genera cithararum
        reppererunt, ut idem Boetius refert. Quarum prima a Pythagora inventa, pro habitudine
        quatuor cordarum, quadrifida est nuncupata. Rursus per diversa tempora diversi auctores hanc
        artem paulatim augmentando, usque ad quintamdecimam cordam addiderunt. Nam ante Boetium nemo
        legitur in libris auctorum constitutionem monocordi fecisse, sed citharas pro monocordi
        specie habuisse. Igitur ut in libro suo repperimus ipse primus institutor inventorque
        multorum monocordorum fuit. Ex quibus omnibus credimus tres posse tantum sufficere ad
        construendam musicam et ad defendendam antiquarum cantilenarum auctoritatem, id est
        monocordum introductionis, monocordum trium generum, et monocordum novem modorum. Moncordus
        autem introductionis est in quo nomina cordarum et tonorum semitoniorum consonantiarumque
        ordo constituit. Moncordus enim trium generum est in quo tota cantilena in tribus generibus
        melorum dividitur, scilicet diatonicum, chromaticum, et enarmonicum. Moncordus vero novem
          <pb n="[88]"/>modorum est quem primitus Boetius et antiqui musici in ordinibus octo
        modorum troporum ordinaverunt et grecis notulis et caracteribus designaverunt. Sed nos
        grecos ex eo caracteres auferimus et latinas litteras imponimus et pro excellentia sue
        dignitatis monocordum monocordorum eum vocamus. Sic itaque omnis Guidonistarum magis
        ignorantia convincitur Boetii prudentia per hec tria genera qui multam antiquarum
        cantilenarum auctoritatem usurpaverunt non sano intellectu. Igitur, o prudens lector, in
        quocumque cantu positio tonorum in loco semitoniorum permutatur vel semitoniorum ordo in
        locis tonorum variatur, non ilico antiquam cantilenam bene moratam permutaveris, donec per
        unumquemque monocordum eam probaveris et probatam veritatem inveneris; maxime autem cum
        omnis cantus in his tribus monocordis defenditur. Igitur omnis cantus, aut in primo
        monocordo, aut in secundo, aut in tertio, suam defensionem habebit. In quibus [Gamma] sit
        intellecta et tetracordum superacutarum secundum scientie rationem. Monocordum etiam octo
        modorum aliter et ut arbitror melius quam a Boetio vel a veteribus musicis inscriptus sit;
        in duabus descriptionibus scribere curavi, quatinus unusquisque cantus modorum si supra vel
        infra diapason protendens abundaverit; ex quorum proprietate hoc recipiat lucidius
        declaretur. De quibus monocordis omnibus sit plena descriptio, hoc modo:</p>
      <p xml:id="CICNM10134">
        <pb n="[90]"/>[Ciconia, 90; text: bisdiapason, diapason, diatessaron, diapente, A, B, C, D,
        E, F, G, a, [sqb], c, d, e, f, g, aa, Monocordus introductionis, T, S, Nete hyperboleon,
        Paranete hyperboleon, Trite hyperboleon, Nete diezeugmenon, Paranete diezeugmenon, Trite
        diezeugmenon, Paramese, Mese, Lychanos meson, Paryhpate meson, Hypate meson, Lychanos
        hypaton, Parhypate hypaton, Hypate hypaton, Proslambanomenos] <figure>
          <graphic url="/images/CICNM1_02GF.gif"/>
        </figure></p>
      <p xml:id="CICNM10135">
        <pb n="[92]"/>[Ciconia, 92; text: monocordus trium generum, enarmonicum, chromaticum,
        diatonicum, monocordus novem modorum, A, B, C, D, E, F, G, a, b, [sqb], c, d, e, f, g, aa] <figure>
          <graphic url="/images/CICNM1_03GF.gif"/>
        </figure></p>
      <p xml:id="CICNM10136">
        <pb n="[94]"/>[Ciconia, 94; text: Monocordus octo modorum, finalis vox secundum Boetium,
        Hypermixolidius, Mixolidius, Lidius, Frigius, Dorius, Hypolidius, Hypofrigius, Hypodorius,
        A, B, C, D, E, F, G, a, [sqb], c, d, e, f, g, aa, t, s] <figure>
          <graphic url="/images/CICNM1_04GF.gif"/>
        </figure></p>
      <p xml:id="CICNM10137">
        <pb n="[96]"/>[Ciconia, 96; text: plagalis proti, plagalis deuteri, plagalis triti, plagalis
        tetrardi, A, B, C, D, E, F, G, a, [sqb], c, d, e, f, g, autentus tetrardus, autentus tritus,
        autentus deuterus, autentus protus] <figure>
          <graphic url="/images/CICNM1_05GF.gif"/>
        </figure></p>
      <p xml:id="CICNM10138">21. DE PTONGIS</p>
      <p xml:id="CICNM10139">Ptongi dicuntur grece, latine soni, qui secundum Boetium incipiuntur a
        proslambanomenos vel prosmelodos et finiuntur in nete hyperboleon, hoc modo:</p>
      <p xml:id="CICNM10140">
        <pb n="[98]"/>[Ciconia, 98; text: nete, A, B, C, D, E, F, G, a, b, c, d, [sqb], e, f, g, aa,
        Nete hyperboleon, Paranete hyperboleon, Trite hyperboleon, Nete diezeugmenon, Paranete
        diezeugmenon, Trite diezeugmenon, Paramese, Nete synemenon, Paranete synemenon, Trite
        synemenon, Mese, Lychanos meson, Parhypate meson, Hypate meson, Lychanos meson, Parhypate
        meson, Hypate hypaton, Proslambanomenos vel prosmelodos] <figure>
          <graphic url="/images/CICNM1_06GF.gif"/>
        </figure></p>
      <p xml:id="CICNM10141">Descripto itaque et constituto ordine ptongorum, de inventoribus quoque et
        interpretationibus eorum congruam rationem postea intimabimus. Nunc autem qualiter alter
        alteri in sonoritate coniungitur cum regulis eorum statutis ab auctoribus declaremus.</p>
      <p xml:id="CICNM10142">22. DE PRIMA CONIUNCTIONE PTONGORUM, QUE DICITUR TONUS</p>
      <p xml:id="CICNM10143">Prima igitur coniunctio ptongorum tonus est, quem auctores musice
        nuncupaverunt tonum, epogdoum, diastema, cola, emelis, et sesquioctavum. Boetius: Omnis
        tonus coniuctione et quantitate duorum ptongorum semper consistit. Encheridion Ubaldi: Tonus
        est legitimum spatium a sono in sonum. <pb n="[100]"/>Guido: Tonus dicitur a tonando, id est
        a sonando. Remigius: Tonus vero et sonus idem est, sed distantia est inter eos. Sonus in una
        corda potest fieri, tonus in duabus fit.</p>
      <p xml:id="CICNM10144">Item: Tonus in musica epogdous vocatur arithmetica ratione. Nam epi supra,
        ogdoas octo interpretatur. Qui epogdous tantum valet in numeris quantum pensat symphonia
        illa que dicitur diapason in musicis sonis. Notandum autem quia non de omni diapason hoc
        dicit sed de illa que totum facit et octo cordis vel octo vocibus constat. Item: Diastema
        tonus est in musica. Nam diastema grece latine interspatium vel intervallum duorum ptongorum
        dicitur. In commento Encheridion: Diastema tonorum interpretatur duo soni simul stantes. Nam
        dia duo stema stantes interpretatur. Item: Tonus in musica colon nuncupatur grammatica
        ratione. Nam colon grece latine membrum vel particula symphoniarum ut unus tonus in
        diatessaron vel in diapente vel in diapason. Boetius: Emelis sonus tonus est in musica vel
        aptus melos in una intentione. Item: Tonus in musica sesquioctavus dicitur in proportionibus
        numerorum. Nam sesquioctavus grece latine dimidium et octavam partem habens dicitur. Igitur
        hic tonus colon dicitur in grammatica, epogdous in <pb n="[102]"/>arithmetica, sesquioctavus
        in numeris, diastema, emelis, et tonus vocatur in musica. Guido: In divisionibus monocordi
        omnis tonus acuta eius vox habet octo spatia, gravis vero novem. In libro argumenti: Quando
        querimus constituere tonum in monocordo semper per novem aut octo spatia totum dividimus
        monocordum. Per novem quidem si ab inferiore, per octo vero si a superiore loco dividere
        incipiamus. Item: In proportionibus vero numerorum, secundum dicta Boetii, tonus est
        sesquioctava proportio, quando maior numerus habet in se totum minorem numerum et eius
        minoris octavam partem, ut 9 comparati ad 8. Habet enim novenarius numerus totum octonarium
        in se et eius octavam partem vel unitatem. Et in hac quidem proportione ponitur tonus.
        Canitur autem sic in arsin et thesin:</p>
      <p xml:id="CICNM10145">[Ciconia, 102; text: Tonus]</p>
      <p xml:id="CICNM10146">Reliqui vero in suis locis similiter. Sunt autem per totum monocordum <pb n="[104]"/>tredecim, in essentia vero unus. Sit igitur de omnibus plena descriptio per
        totum monocordum insignitis caracteribus suis hoc modo:</p>
      <p xml:id="CICNM10147">[Ciconia, 104; text: descriptio tonorum, [Gamma], A, B, C, D, E, F, G, a,
        [sqb], c, d, e, f, g, aa, [sqb][sqb], cc, dd]</p>
      <p xml:id="CICNM10148">23. DE SECUNDA CONIUNCTIONE PTONGORUM, QUE SEMITONIUM DICITUR</p>
      <p xml:id="CICNM10149">Secunda autem coniunctio ptongorum semitonium est, quam auctores vocaverunt
        semitonium, emitonium, apotome, comma, sima, lima, et diesin. Omne vero semitonium, sive
        chromaticum genus sit, sive diatonicum seu enarmonicum, semper duarum ptongorum quantitate
        consistit, ut Boetius refert. Bernardus: Semitonium est in brevissimo duarum vocum spatio,
        quasi medius tonus. In Musica sillabarum: Est enim semitonium medium inter duos tonos illud
        videlicet spatium, quod positis ex utraque parte tonis in medio remanet, ita quidem ut
        utriusque lateris toni novenarii fiant. Guido: Semitonium enim dictum est quasi semis tonus,
        id est non plenus tonus. Item in <pb n="[106]"/>Musica sillabarum: Verbi gratia de semitonio
        quod non sit plenus tonus, dicimus enim non plenus est sciphus et cetera similia. Item:
        Semitonium autem semper imperfectum est, tonus vero perfectus. Sed dum unum imperfectum
        alter vero perfectus, imperfectum a perfecto moderatur. Igitur modulatio cantilenarum ex
        utrisque perficitur, quia ex tonis et semitoniis constat omnis musica. Remigius: Hoc
        semitonium greci vocant lima, latini semitonium, cuius medietas diesis dicitur, hoc est
        semitonium enarmonicum. Nam diesis decisio vel divisio interpretatur, quia dividitur a
        diatonico semitonio. Encheridion: Videtur enim a multis semitonium esse quasi medietas toni,
        sed probabilium ingenia philosophorum reddiderunt nullatenus tonum in duas equas partes
        posse partiri. Dividitur siquidem, sed ita ut una pars sit maior, alia minor. Et maior pars
        sit semitonium maius, minor vero semitonium minus, veluti si dividas virgulam hanc:</p>
      <p xml:id="CICNM10150">[Ciconia, 106; text: semitonium maius, semitonium minus, diesis] <figure>
          <graphic url="/images/CICNM1_07GF.gif"/>
        </figure></p>
      <p xml:id="CICNM10151">Igitur si duo spatia maiora iungas, excedunt tonum. Si duo minora, ad eius
        mensuram non pervenies. Boetius: Omne dimidium cuiuscumque est dimidium. Si dupliciter illud
        efficit totum, cuius dicitur esse dimidium. Si vero illud totum implere non possit, geminata
        particula minus est parte dimidia. Si vero superfluat ac supervadat plus est parte dimidia.
        Item: Omne enim quod <pb n="[108]"/>de divisione toni dictum est non ad hoc pertinet, ut
        semitoniorum modos, velimus ad plenum ostendere, sed potius quod tonum in gemina equa non
        posse disiungi. In proportionibus autem numerorum qualiter sunt idem Boetius refert. Primi
        numeri continentes tonum sunt 8 atque 9 et ita naturaliter consecuntur ut inter eos medius
        numerus non sit. Multiplicati vero fiunt 16 ad 18. Inter hos cadit naturalis numerus qui est
        17. Igitur 18 ad 16 tonus est. Sed 18 ad 17 comparatus habet eum totum et eius septimam
        decimam partem, id est lima, et vocatur sesquiseptimadecima proportio. Et in hac quidem
        proportione ponitur semitonium minus, quia 17 pars toni minor est 16 naturaliter. Septimus
        decimus vero numerus comparatus ad 16 habet eum totum et eius sextamdecimam partem et
        vocatur sesquisexta decima proportio. Et in hac quidem proportionem ponitur semitonium
        maius, quia maior est proportio que continetur sub 16 ac 17 numeris quam ea que continetur
        sub 17 ac 18. Usque nunc de duobus semitoniis, id est diatonico et enarmonico, ratio data
        est, nunc de chromatico cum eis adhuc aliquid differendum est. Aristoxenus: Semitonium
        enarmonicum quarta pars toni est, ut 6 de 24. Semitonium autem diatonicum tertia pars toni
        est, ut 8 de 24. Boetius: Semitonium chromaticum tantum superat et vincit dimidium toni
        quantum diatonicum minus est integro dimidio tono, ut 16 de 24. Hoc est exemplum:</p>
      <p xml:id="CICNM10152">[Ciconia, 108; text: Semitonium enarmonicum, Semitonium chromaticum,
        Semitonium diatonicum]</p>
      <p xml:id="CICNM10153">
        <pb n="[110]"/>Igitur tria sunt genera semitoniorum, id est chromaticum, diatonicum, et
        enarmonicum. Chromaticum maius est quam diatonicum et raro invenitur in cantibus. Diatonicum
        vero maius est quam enarmonicum et hoc in usu habemus. Enarmonicum autem minus omnibus est.
        Et quid plenius vult scire adiscat monocordum in tria genera melorum compositum. Multi vero
        ignorant illud ob penuriam rationis. Est igitur ad comparationem diatonici semitonii
        chromaticum maius diatonicum minus. Est etiam ad comparationem enarmonici diatonicum maius
        enarmonicum minus.</p>
      <p xml:id="CICNM10154">[Ciconia, 110,1; text: semitonium chromaticum, semitonium diatonicum,
        semitonium enharmonicum, Descriptio semitoniorum]</p>
      <p xml:id="CICNM10155">Diatonicum autem semitonium cantatur sic:</p>
      <p xml:id="CICNM10156">[Ciconia, 110,2; text: Semitonium]</p>
      <p xml:id="CICNM10157">Reliqua vero diatonica semitonia in suis locis descripta similiter. Sunt
        autem per totum monocordum quinque, in essentia vero unum. Sit igitur de omnibus plena
        descriptio in scriptis caracteribus suis hoc modo:</p>
      <p xml:id="CICNM10158">
        <pb n="[112]"/>[Ciconia, 112; text: Monocordus semitoniorum, B, C, E, F, [sqb], c, e, f,
        [sqb][sqb], cc, s] <figure>
          <graphic url="/images/CICNM1_08GF.gif"/>
        </figure></p>
      <p xml:id="CICNM10159">Quoniam ad altiora festino ad presens de semitonio lector amplius non
        requirat. Cum vero librum de proportionibus tractavero, si aliqua residua invenero
        notificabo.</p>
      <p xml:id="CICNM10160">
        <pb n="[114]"/>24. DE TERTIA CONIUNCTIONE PTONGORUM, QUE DITONUS DICITUR</p>
      <p xml:id="CICNM10161">Tertia coniunctio ptongorum est quam Boetius ditonum et diatonum
        nuncupavit. Omnis vero ditonus ex duobus tonis et trium ptongorum quantitate semper
        consistit. Boetius: Ditonus est enarmonicum genus duplo tono in uno intervallo. Guido:
        Ditonus dicitur de duobus tonis. Proportiones vero enarmonicorum ditonorum et chromatum
        inconsultas reliqui quoniam earum aptam rationem in libris auctorum non inveni. Igitur omnis
        ditonus in uno intervallo positus, quamvis nec in divisionibus monocordi nec in
        proportionibus numerorum ordinetur, in cantu tamen utilis est. Omnis ditonus in uno
        intervallo positus enarmonicum genus est. Omnis ditonus duobus intervallis positus
        diatonicum genus est, hoc modo:</p>
      <p xml:id="CICNM10162">
        <pb n="[116]"/>[Ciconia, 116,1; text: ditonus enarmonicus, F, G, a, tonus, ditonus
        diatonicus]</p>
      <p xml:id="CICNM10163">Omnis ditonus duobus intervallis positus in duas novenarias divisiones et
        in duabus sesquioctavis proportionibus ordinatur, hoc modo:</p>
      <p xml:id="CICNM10164">[Ciconia, 116,2; text: ditonus duorum intervallorum, novenaria divisio, F,
        G, a, 9, 8]</p>
      <p xml:id="CICNM10165">Canitur autem sic:</p>
      <p xml:id="CICNM10166">
        <pb n="[118]"/>[Ciconia, 118,1; text: Ditonus] <figure>
          <graphic url="/images/CICNM1_09GF.gif"/>
        </figure></p>
      <p xml:id="CICNM10167">Reliqui vero similiter. Sunt autem per totum monocordum septem, in essentia
        vero unus. Sit igitur de omnibus plena descriptio, hoc modo:</p>
      <p xml:id="CICNM10168">[Ciconia, 118,2; text: monocordus ditonorum, [Gamma], B, C, E, F, a, G,
        [sqb], c, e, f, aa, g, [sqb][sqb], ditonus]</p>
      <p xml:id="CICNM10169">25. DE QUARTA CONIUNCTIONE PTONGORUM, QUE SEMIDITONUS DICITUR</p>
      <p xml:id="CICNM10170">Quarta autem coniunctio ptongorum est quam auctores musice semiditonum et
        triemitonium vocaverunt. Boetius vero greca oratione chroma eum nuncupavit, quod latine
        color pulcritudinis vel dulcedinis interpretatur, ut ipse inquit. Tractum est autem hoc
        vocabulum ut diceretur chroma a superficiebus, que cum permittantur in alium transeunt
        colorem. Omnis autem semiditonus ex tono et semitonio duobus intervallis et trium ptongorum
        quantitate consistit. Guido: Semiditonus enim dictus est quasi semis ditonus, id est non
        plenus ditonus. Item: Sicut semitonium dicitur non plenus tonus, ita semiditonus <pb n="[120]"/>non plenus dicitur ditonus. Boetius: Semiditonus vero est chromaticum genus
        tono et semitonio in uno intervallo positus. Igitur omnis semiditonus in uno intervallo
        positus chromaticum genus est. Omnis semiditonus duobus intervallis positus diatonicum genus
        est, hoc modo:</p>
      <p xml:id="CICNM10171">[Ciconia, 120; text: chromaticus semiditonus, tonus, semitonium, B, D, E,
        F, diatonicus semiditonus, Duobus, Semiditonis]</p>
      <p xml:id="CICNM10172">Omnis semiditonus in uno intervallo positus solus per se nec in
        proportionibus numerorum nec in divisionibus monocordi ordinatur. In cantu tamen utilis est.
        Omnis semiditonus duobus intervallis positus in sesquioctava et in sesquisextadecima
        proportione ordinatur, hoc modo:</p>
      <p xml:id="CICNM10173">
        <pb n="[122]"/>[Ciconia, 122,1; text: D, E, F, 8, 9, 17, 16, Sesquioctava,
        Sesquisextadecima, Intervallum toni, Intervallum semitonii, semiditonus duorum
        intervallorum] <figure>
          <graphic url="/images/CICNM1_10GF.gif"/>
        </figure></p>
      <p xml:id="CICNM10174">Canitur autem sic:</p>
      <p xml:id="CICNM10175">[Ciconia, 122,2; text: Semiditonus]</p>
      <p xml:id="CICNM10176">Ceteri vero similiter. Sunt autem per totum monocordum decem, in essentia
        vero unus. Sit igitur plena descriptio de omnibus hoc modo:</p>
      <p xml:id="CICNM10177">[Ciconia, 122,3; text: Monocordus Semiditonorum, Semiditonus, A, B, C, D,
        E, F, G, a, [sqb], c, d, e, f, g, aa, [sqb][sqb], cc, dd]</p>
      <p xml:id="CICNM10178">
        <pb n="[124]"/>Hactenus noster stilus differuit de origine musice et de ordinibus ptongorum;
        nunc autem de consonantiis que sunt secunda plenitudo musice rata rationem disponemus et ad
        laudem Dei et ad proficuum multorum firmiter eas aperiemus.</p>
      <p xml:id="CICNM10179">26. DE QUINTA CONIUNCTIONE PTONGORUM, QUE DIATESSARON DICITUR</p>
      <p xml:id="CICNM10180">Quinta igitur coniunctio ptongorum diatessaron consonantia est, que
        consistit ex duobus tonis et semitonio minore, quod est diatonicum, ut Boetius refert. Minus
        enim dicitur ad differentiam chromatici semitonii quod maius est.</p>
      <p xml:id="CICNM10181">Auctores: Diatessaron grece latine de quatuor dicitur. In hoc loco dia pro
        de ponitur. Et non, ut quidam volunt, dia pro duo. Quapropter sit nobis exemplum de
        dialectica.</p>
      <p xml:id="CICNM10182">Remigius: Dialectica interpretatur de dictione. Sic vocatur apud latinos
        quomodo et apud grecos, id est dialectica. Dia, id est de, lexis dictio interpretatur. Dia
        vero, quando scribitur per i, de vel ex significat. Cum vero per y scribitur, duo. Igitur
        dia de diatessaron et diapente et diapason per i scribitur et pro de ponitur, id est
        diatessaron de quatuor, diapente de quinque, diapason de octo vel omnibus. Boetius:
        Diatessaron est consonantia vocum quidem quatuor, intervallorum autem trium. Item: Non est
        diatessaron plus vel minus habens duobus tonis et uno semitonio. Igitur parhypate meson ad
        paramese et trite hyperboleon ad [sqb][sqb] superacutum non sunt diatessaron pro trium
        tonorum inscriptione qua describuntur. Relique omnes in numero sunt sedecim, in <pb n="[126]"/>essentia autem una. Sit igitur de omnibus plena descriptio, hoc modo:</p>
      <p xml:id="CICNM10183">[Ciconia, 126,1; text: monocordus diatessaronum, diatessaron, [Gamma], A,
        B, C, D, E, F, G, a, [sqb], c, d, e, f, g, aa, [sqb][sqb], cc, dd]</p>
      <p xml:id="CICNM10184">Canitur autem sic:</p>
      <p xml:id="CICNM10185">[Ciconia, 126,2; text: Diatessaron]</p>
      <p xml:id="CICNM10186">Guido: In divisionibus vero monocordi omnis diatessaron acuta vox habet
        tria spatia gravis autem quatuor. Quapropter in proportionibus numerorum, secundum dicta
        Boetii, diatessaron est sesquitertia proportio, cum maior numerus habet in se totum minorem
        numerum et eius tertiam partem, ut 4 comparati ad 3. Habet enim 4 totos 3 in se et eorum
        tertiam partem, id est unitatem, et in hac proportione ponitur diatessaron. Propterea sit ut
        totum spatium monocordi per 4 aut 3 dividamus, per 4 si ab inferiori, per 3 si a superiori
        loco dividere incipiamus.</p>
      <p xml:id="CICNM10187">
        <pb n="[128]"/>27. DE NOMINIBUS DIATESSARON</p>
      <p xml:id="CICNM10188">Remigius: Hec autem consonantia diatessaron epitrita vocatur grammatica
        ratione, sesquitertia in arithmetica, diatessaron et sistema in musica, ut hec te figura
        docet:</p>
      <p xml:id="CICNM10189">[Ciconia, 128; text: Epitrita, Sesquitertia, A, 4, B, C, 3, D, De nominibus
        diatessaron, Sistema, Diatessaron] <figure>
          <graphic url="/images/CICNM1_11GF.gif"/>
        </figure></p>
      <p xml:id="CICNM10190">Hieronymus: Diatessaron symphonia est que constat ex ratione epitrita et
        fit ex sonitibus quatuor unde et nomen accepit. Fulgentius: Symphonia diatessaron est cuius
        sonus in arithmeticis epitritus vocatur, ut 3 ad 4. In Musica sillabarum: Symphonia
        diatessaron divina dispositione in tantum gaudet quaternario numero ut quatuor voces habeat
        et quaternaria divisione fiat. Remigius: Omnis enim numerus infra quaternarium continetur.
        Nam intra se <pb n="[130]"/>habet denarium, id est 1 2 3 4. Sic sunt 10. Igitur quis negat
        quod denarius omnem numerum intra se non habeat? Item quaternarius numerus est quadratus et
        cubus, id est solidus, vel habet solidam quadraturam cui coaptantur tempora anni que quatuor
        sunt, id est ver, estas, autumnus, et hyems. Similiter et celi climata, id est lateri vel
        plage mundi, que sunt oriens, occidens, meridies, et aretos, id est septentrion. Necnon et
        elementa mundi, que similiter sunt quatuor, id est aer, ignis, aqua, terra. Etiam et illa
        ratio huic numero quaternario convenit, que nominatur mathente traden, id est doctrina
        quaternaria, que quatuor artibus continetur, id est arithmetica, geometria, musica,
        astronomia; hoc est illud quadrivium, sine quo nulli preponitur philosophandum. Tenet quippe
        intra se quaternarius 1, id est monaden, 2, id est dyaden, 3, id est triaden, bis binum, id
        est quaternarium. Igitur hi numeri sunt quasi membra ipsius. Nisi enim hi precedant non
        poterit constare quaternarius. In quibus numeris omnes proportiones musice peraguntur, id
        est componuntur. Nam 2 ad 1 diapason est, que dupla nominatur. 3 ad 2 diapente, que
        sesqualtera dicitur. 4 ad 3 diatessaron se esse manifeste demonstrat, que sesquitertia
        nuncupatur. Est autem et alia compositio, quam facit quaternarius de compositis
        consonantiis, que dicuntur diapason diatessaron, diapason diapente, bis diapason, hoc modo:
        Quaternarius geminatus efficit octonarium. Qui octonarius comparatus ternario, ut probat
        Boetii et Ptolomei sententia, diapason diatessaron consonantia est, et vocatur dupla
        superbipartiens proportio. 3 vero ad 1 diapason diapente que tripla appellatur. 4 ad 1 bis
        diapason que quadrupla nuncupatur. Igitur quaternarius numerus, qui iure attributus est
        diatessaron consonantie, ut Remigius inquit, in tantum perfectus in suis partibus est, ut
        omnes symphonias omniaque mela absolvat et omnes modulationes et distributiones armonicorum
        sonorum conquirat. Bernardus: Antiqui etiam hunc numerum ad anime corporisque perfectionem
        pertinere affirmabant a Deo ut Pythagorici ex eo religionem sibi facerent iuris iurandi
        taliter dicendo: Per qui nostre anime numerum dedit ipsum quaternarium vel quaternum. Figura
        hec erat, ut arbitror, quod modo per quatuor sancta Dei evangelia iuramus. De <pb n="[132]"/>speciebus diatessaron, cum de modis tonorum tractavero satis faciam; nunc autem quot modis
        interrumpatur ostendamus.</p>
      <p xml:id="CICNM10191">28. DE INTERRUPTIONIBUS DIATESSARON</p>
      <p xml:id="CICNM10192">Omnis diatessaron duobus modis interrumpitur, et eius interruptiones
        aliquando interius, aliquando inferius, aliquando superius, diversis modis progrediuntur,
        hoc modo:</p>
      <p xml:id="CICNM10193">[Ciconia, 132; text: prima interruptio diatessaron, D, E, F, G, secunda
        interruptio diatessaron]</p>
      <p xml:id="CICNM10194">
        <pb n="[134]"/>[Ciconia, 134; text: interruptiones diatessaron in arsim, diatessaron, A, B,
        C, D, E, F, G, a, b, c, interruptiones diatessaron in thesim]</p>
      <p xml:id="CICNM10195">29. DE GENERIBUS DIATESSARON</p>
      <p xml:id="CICNM10196">Omnis diatessaron in uno intervallo posita enarmonicum genus est, et addito
        epogdoo superius vel inferius diapente efficit, hoc modo:</p>
      <p xml:id="CICNM10197">
        <pb n="[136]"/>[Ciconia, 136,1; text: tonus, diapente, diatessaron, C, D, E, F, G, a] <figure>
          <graphic url="/images/CICNM1_12GF.gif"/>
        </figure></p>
      <p xml:id="CICNM10198">Omnis diatessaron tribus intervallis posita diatonicum genus est, hoc
        modo:</p>
      <p xml:id="CICNM10199">[Ciconia, 136,2; text: diatessaron diatonica, D, E, F, G, tonus,
        semitonium]</p>
      <p xml:id="CICNM10200">Omnis diatessaron in tono et semiditono posita diatonicum et chromaticum
        genus est, hoc modo:</p>
      <p xml:id="CICNM10201">
        <pb n="[138]"/>[Ciconia, 138,1; text: tonus, semiditonus, D, E, G, Diatessaron diatonica et
        chromatica] <figure>
          <graphic url="/images/CICNM1_13GF.gif"/>
        </figure></p>
      <p xml:id="CICNM10202">Omnis diatessaron in ditono et semitonio posita enarmonicum et diatonicum
        genus est, hoc modo:</p>
      <p xml:id="CICNM10203">[Ciconia, 138,2; text: diatessaron enarmonica et diatonica, ditonus,
        semitonium, C, E, F]</p>
      <p xml:id="CICNM10204">Omnis diatessaron in uno intervallo posita in sesquitertia proportione et
        in quaternaria divisione consistit, hoc modo:</p>
      <p xml:id="CICNM10205">
        <pb n="[140]"/>[Ciconia, 140; text: A, 4, 3, D, Sesquitertia proportio, Diatessaron in uno
        intervallo]</p>
      <p xml:id="CICNM10206">30. DE DIVISIONE QUATERNARIA IN DIATESSARON</p>
      <p xml:id="CICNM10207">Omnis quaternaria divisio in diatessaron producta superius dat diapente.
        Itemque producta dat diapason. Sic diatessaron per arsin dat diapente et diapente dat
        diapason. Sic diapason per thesin dat diapente et diapente dat diatessaron.</p>
      <p xml:id="CICNM10208">31. DE PLENITUDINIBUS DIATESSARON</p>
      <p xml:id="CICNM10209">Omnis etiam plenitudo diatessaron ex quatuor vocibus, tribus intervallis,
        duobus tonis et uno semitonio, duabus interruptionibus, tribus speciebus, quaternario
        divisione, et sesquitertia proportione consistit. Igitur omnes plenitudines diatessaron sunt
        septem. De diatessaron satis dictum esse videtur; nunc de diapente quid sit et de eius
        origine eiusque virtute Deo donante tractemus.</p>
      <p xml:id="CICNM10210">32. DE SEXTA CONIUNCTIONE PTONGORUM, QUE DIAPENTE DICITUR</p>
      <p xml:id="CICNM10211">Sexta igitur coniunctio ptongorum diapente consonantia est, que consistit
        ex tribus tonis et semitonio minore, quod est diatonicum, ut Boetius refert. In Musica
        sillabarum: Diapente grece latine de quinque, eo quod quinque habeat <pb n="[142]"/>voces,
        ita ut semper a prima terminetur in quintam. Boetius: Diapente est consonantia vocum quidem
        quinque, eo quod quinque cordarum est, intervallorum autem quatuor. Item: Non est diapente
        plus vel minus habens tribus tonis et uno semitonio. Igitur hypate hypaton ad parhypate
        meson et paramese ad trite hyperboleon non sunt diapente pro descriptione duorum tonorum
        duorumque semitoniorum qua inscribuntur. Relique omnes in numero sunt tredecim, in essentia
        vero una. Sit igitur de omnibus plena descriptio per totum monocordum insignitis
        caracteribus suis, hoc modo:</p>
      <p xml:id="CICNM10212">[Ciconia, 142; text: monocordus de diapente, diapente, [Gamma], A, B, C, D,
        E, F, G, a, [sqb], c, d, e, f, g, aa, [sqb][sqb], cc, dd] <figure>
          <graphic url="/images/CICNM1_14GF.gif"/>
        </figure></p>
      <p xml:id="CICNM10213">Canitur autem sic:</p>
      <p xml:id="CICNM10214">
        <pb n="[144]"/>[Ciconia, 144,1; text: Diapente]</p>
      <p xml:id="CICNM10215">Guido: In divisionibus vero monocordi omnis diapente acuta eius vox habet
        duo spatia, gravis vero tria. Quapropter in proportionibus numerorum, secundum dicta Boetii,
        diapente est sesqualtera proportio, quando maior numerus habet in se totum minorem numerum
        et eius medietatem, ut 3 comparati ad 2. Habet namque ternarius numerus totum binarium in se
        et eius medietatem. Et in hac proportione ponitur diapente. Et si querimus hanc in monocordo
        constituere, dividimus totum monocordum per tria aut duo spatia; per tria ab inferiore, per
        duo a superiore.</p>
      <p xml:id="CICNM10216">33. DE NOMINIBUS ET NUMERIS DIAPENTE</p>
      <p xml:id="CICNM10217">Remigius: Hec namque consonantia sescupla, emiolia, et sesqualtera vocatur
        arithmetica ratione, diapente et sistema habetur in musica.</p>
      <p xml:id="CICNM10218">[Ciconia, 144,2; text: Diapente, Sistema, monocordus de nominibus diapente,
        A, 3, B, C, D, 2, E, Sescupla, Emiolia, Sesqualtera]</p>
      <p xml:id="CICNM10219">
        <pb n="[146]"/>Hieronymus: Diapente symphonia est que constat ex ratione emiolia et fit ex
        sonitibus quinque, unde etiam et nomen accepit. Fulgentius: Symphonia diapente in
        arithmeticis vocatur emiolia, cuius numeri sunt 2 et 3. Remigius: Sescuplus, emiolius, et
        sesqualter numerus unum et idem est, et constat in hoc ubi maior numerus continet in se
        minorem numerum et eius medietatem. Nam emi dimidium olon totum dicitur, et sesqui dimidium
        vocatur. Et sesqualtera grece latini dimidia et altera medietas. Igitur, quod superius
        demonstratum est, diapente in ternaria divisione consistere, ideo accidit, quia placuit
        divine gratie, ostendere in quanta dignitate numerorum diapente polleat. Remigius: Est autem
        ternarius numerus primus et origo et seminarium omnium perfectorum numerorum, sexti
        videlicet atque noni numeri. Qui numeri, id est terni, bis terni, ter terni, tria possident,
        hoc est principium, et medium, et finem. Divina autem dispositione quale principium eorum
        est, tale est medium, et finis, hoc modo:</p>
      <p xml:id="CICNM10220">[Ciconia, 146; text: terni, bis terni, ter terni, 1, 2, 3] <figure>
          <graphic url="/images/CICNM1_15GF.gif"/>
        </figure></p>
      <p xml:id="CICNM10221">Igitur ternarius numerus comparatus binario, et senarius quaternario, et
        novenarius senario, semper sesqualteram proportionem demonstrant, hoc modo:</p>
      <p xml:id="CICNM10222">
        <pb n="[148]"/>[Ciconia, 148; text: 3, 2, 6, 4, 9, 6, sesqualtera]</p>
      <p xml:id="CICNM10223">Et sic in infinitum numerum posse progredi manifestum est, ita tamen ut
        semper maior numerus habeat totum minorem et eius medietatem. Igitur ternarius numerus ideo
        perfectus est, eo quod ratio numerorum dispensat et ordinat et disponit principium et medium
        et finem, ut superius intimatus est.</p>
      <p xml:id="CICNM10224">Item Remigius: Sicut quaternario numero, qui est in diatessaron, convenit
        illud quadrivium quod quatuor artibus continetur, id est arithmetica, geometria, musica, et
        astronomia. Et quatuor tempora anni, que sunt ver, estas, autumnus, et hyems. Et partes
        mundi, que sunt oriens, occidens, meridies, et aretos, id est septentrion, ita huic ternario
        numero, qui est in diapente, convenit illud trivium quod tribus artibus continetur, id est
        grammatica, dialectica, rhetorica. Similiter et tria tempora, videlicet preteritum, presens,
        et futurum. Sive etiam calor, frigus, et temperies. Et calor sit estatis, frigus hyemis,
        temperies duorum temporum, veris et autumni. Et hoc pertinet ad perfectionem ternarii
        numeri.</p>
      <p xml:id="CICNM10225">Item: Ternarius vero numerus primus est. Nam ante ternarium numerum nullus
        est. Quod enim initio, medio, fineque caret numerus non est. Unitas autem et binarius
        initio, medio, fineque caret. Numeri igitur non sunt. Sed si numeri non sunt, quid sunt?
        Nichil aliud nisi principia numerorum. Item: Ternarius vero numerus impar est, et ob causam
        significationis attributus est maribus, quia maioris est virtutis quam par, et est
        indivisibilis nature, continens <pb n="[150]"/>unitatem in medio sui, que resistit divisioni
        atque ideo quia indivisibilis et simplicis nature est, fortiori sexui deputatur. Par vero
        numerus, qui est quaternarius, deputatur inferiori et infirmiori sexui, id est femineo, quia
        mutabilis et divisibilis est, et ab arithmeticis alterius virtutis et nature dicitur. Item:
        Nullus medius est inter ternarium et binarium, et quaternarium et ternarium, sicut neque
        inter novenarium et octonarium, sed concordant et conveniunt sibi rationabili societate.
        Igitur tanta est huius ternarii virtus ut eius tertia parte superaddita efficitur
        quaternarius. Qui quaternarius comparatus ternario in sesquitertiam proportionem cadit.
        Necnon aliud mirabile in ternario est, ut si per se ipsum multiplicetur efficitur
        novenarium. Novenarius autem, si octonario comparetur, sesquioctavam proportionem
        habebit.</p>
      <p xml:id="CICNM10226">Igitur omnia que usque nunc dicta sunt de ternario numero vera assertio
        est, et ideo vera, quia veritatem musice dixerunt auctores in numeris esse. De huius autem
        symphonie speciebus postea dicemus; nunc autem quibus modis interrumpitur demonstremus.</p>
      <p xml:id="CICNM10227">34. DE INTERRUPTIONIBUS DIAPENTE</p>
      <p xml:id="CICNM10228">Omnis diapente tribus modis interrumpitur, et eius interruptiones aliquando
        interius, aliquando inferius, aliquando superius, variis modis progrediuntur in
        cantibus.</p>
      <p xml:id="CICNM10229">35. DE GENERIBUS DIAPENTE</p>
      <p xml:id="CICNM10230">Omnis diapente in uno intervallo posita enarmonicum genus est, et ablato
        epogdoo superius vel inferius statim diatessaron remanebit, hoc modo:</p>
      <p xml:id="CICNM10231">
        <pb n="[152]"/>[Ciconia, 152,1; text: Diapente enarmonica, Diatessaron, C, D, F, G]</p>
      <p xml:id="CICNM10232">Omnis diapente quatuor intervallis posita diatonicum genus est, hoc
        modo:</p>
      <p xml:id="CICNM10233">[Ciconia, 152,2; text: Diapente diatonica, C, D, E, F, G, tonus,
        semitonium]</p>
      <p xml:id="CICNM10234">Omnis diapente in semiditono et ditono posita chromaticum et enarmonicum
        genus est, hoc modo:</p>
      <p xml:id="CICNM10235">
        <pb n="[154]"/>[Ciconia, 154,1; text: semiditonus, ditonus, D, E, F, G, a, Diapente
        chromatica et enarmonica] <figure>
          <graphic url="/images/CICNM1_16GF.gif"/>
        </figure></p>
      <p xml:id="CICNM10236">Omnis diapente in diatessaron et tono posita enarmonicum et diatonicum
        genus est, hoc modo:</p>
      <p xml:id="CICNM10237">[Ciconia, 154,2; text: Diapente, diatessaron, tonus, C, F, G]</p>
      <p xml:id="CICNM10238">Omnis diapente in tritono et semitonio posita enarmonicum et diatonicum
        genus est, hoc modo:</p>
      <p xml:id="CICNM10239">
        <pb n="[156]"/>[Ciconia, 156,1; text: Tritonus, semitonium, F, [sqb], C, Diapente enarmonica
        et diatonica]</p>
      <p xml:id="CICNM10240">Omnis diapente in uno intervallo posita in sesqualtera proportione et in
        ternaria divisione consistit, hoc modo:</p>
      <p xml:id="CICNM10241">[Ciconia, 156,2; text: Diapente, F3, 2c, Sesqualtera]</p>
      <p xml:id="CICNM10242">36. DE DIVISIONE TERNARIA IN DIAPENTE</p>
      <p xml:id="CICNM10243">Omnis ternaria divisio in diapente producta superius dat diapason, remissa
        inferius dat diatessaron.</p>
      <p xml:id="CICNM10244">
        <pb n="[158]"/>37. DE PLENITUDINIBUS DIAPENTE</p>
      <p xml:id="CICNM10245">Omnis etiam plenitudo diapente ex quinque vocibus, quatuor intervallis,
        tribus tonis et uno semitonio, tribus interruptionibus, quatuor speciebus, ternaria
        divisione, et sesqualtera proportione consistit. Igitur omnes plenitudines diapente sunt
        septem. Ratio plena de diapente data est, ad diapason consonantiam ordinandam perveniamus.
        Que quidem cunctis consonantiis perfectior et dulcior est, et de qua omnes species, omnesque
        toni modorum oriuntur. Qualiter autem oriuntur postea declarabitur.</p>
      <p xml:id="CICNM10246">38. DE SEPTIMA CONIUNCTIONE PTONGORUM, QUE DIAPASON DICITUR</p>
      <p xml:id="CICNM10247">Septima igitur coniunctio ptongorum diapason consonantia est, que consistit
        ex quinque tonis et duobus semitoniis diatonicis, que non implent tonum, ut Boetius et
        auctores referunt. Remigius: Diapason grece, latine de octo sive de omnibus. Nam dia de,
        pason omnibus. Boetius: Diapason est consonantia vocum quidem octo, intervallorum autem
        septem. Item: Non est diapason plus vel minus habens quinque tonis et duobus semitoniis.
        Fulgentius: Diapason est symphonia in musica que in arithmetica vocatur diplasion, latine 2
        ad 1 dicitur. Igitur hypate hypaton ad trite synemenon et paramese ad b synemenon
        superacutum non sunt diapason, pro inscriptione quatuor tonorum et trium semitoniorum qua
        describuntur. Relique omnes sunt duodecim, hoc modo:</p>
      <p xml:id="CICNM10248">
        <pb n="[160]"/>[Ciconia, 160; text: Monocordus de omnibus diapason, diapason, [Gamma], A, B,
        C, D, E, F, G, a, [sqb], c, d, e, f, g, aa, [sqb][sqb], cc, dd] <figure>
          <graphic url="/images/CICNM1_17GF.gif"/>
        </figure></p>
      <p xml:id="CICNM10249">Guido: In divisionibus vero monocordi omnis diapason acuta vox habet unum
        spatium, gravis vero duo. Quapropter in proportionibus numerorum, secundum <pb n="[162]"/>dicta Boetii, diapason consonantia est dupla proportio, in qua maior numerus bis continet
        minorem numerum, ut 2 comparati ad 1. Et in hac proportione ponitur diapason. Inde fit ut
        totum spatium monocordi per 2 aut 1 dividamus. Cum enim sit diapason mater symphoniarum
        iustum quidem esse arbitror ut ad memoriam deducamus illud quod auctores de ea senserunt et
        in suis codicibus relinquerunt. Hieronymus: Tertia diapason symphonia est, que etiam diocto
        dicitur, constans ex ratione dilapsa, hoc est dupla. Fit autem per sonitus octo, unde et
        nomen accepit, sive diocto sive diapason, quia apud veteres cithara ex octo cordis
        constabat. Diapason ergo est consonantia quasi ex omnibus sonitibus constans. Bernardus:
        Pulcre symphonia diapason in octo vocibus pollet, quia antiqui octonarium numerum iustitiam
        vocaverunt, non solum ob causa armonice rationis, verum etiam quia in numeros ita solvitur
        pariter pares, id est in 4 et 4. Remigius: Tertia symphonia est, id est consonantia, que
        melius equisonantia vocatur in melicis, hoc est in musicis, diapason, et conficitur in
        arithmetica diplasio, id est diplari vel dupla proportione, ut minoribus utemur numeris, ut
        est in trocheo 2 ad 1. Quod enim duplum in arithmetica, diapason vocatur in musica. Item
        ipse: Concentus est similium vocum adunata societas, que vocatur diapason. Item: Est autem
        diapason in musica quando vox voculam dupla sui quantitate superat, sive in extensione
        acuminis, sive in remissione gravitatis. Boetius: Diapason est ex quinque tonis et duobus
        semitoniis, que sicut ad integrum tonum non aspirant, ita ultra integrum semitonium
        prodeunt. Item ipse: Hec enim consonantia diapason prima et maior et suavior cunctis
        consonantiis est, cuius proprietatem sensus apertior comprehendit. Item: Consonantiam que in
        duplicitate <pb n="[164]"/>consistit non est dubium primam omnium esse, que diapason
        vocatur. Item: Binarius comparatus uni proportionem duplicem facit et reddit diapason
        consonantiam, ea que est maxima et simplicitate notissima. Item: Diapason consonantia, que
        cunctarum optima est, demonstratur in multiplici inequalitatis genere, et in duplicitatis
        habitudine reperiri, ut 2 ad 1. Item: Inter omnes, inquit, quas retulimus consonantias
        habendum iudicium est et in aure et in ratione, quam harum meliorem opporteat arbitrari. Ea
        est prima suavisque consonantia, que octava fit regione, et diapason dicitur. Item: Diapason
        consonantia aliam quam susceperit consonantiam servat nec immutat nec ex consona dissonam
        reddit. Item: Due voces diapason, pene una vocula est, talisque consonantia, ut unum
        effingat sonum. Ptolomeus: Quamcumque consonantiam huic diapason consonantie iunxerimus
        servatur integra, quia ita iungitur tamquam uni vocule ac nervo. Item: Diapason consonantia
        talem vocis efficit coniunctionem, ut unus atque idem nervus esse videatur. Item: Unisone
        voces sunt quarum sonus unus est, vel in gravi vel in acuto, ut in consonantia diapason.
        Encheridion: Porro maxima symphonia diapason dicitur, quod in ea perfectio ceteris
        consonantia fiat, ut sive ab acutiore sive a graviore incipias, vox quam octavo ordine in
        celsiorem vel in graviorem mutaveris, ad primam vocem unisona habeatur. Item: Prima vox cum
        octava, secunda cum nona, tertia cum decima, et ita per ordinem singule inferiores cum
        singulis superioribus pulse, dulci et concordabili suavitate omni modis consonabunt, ac si
        unus simplexque sit tonus, et hec talis concordia diapason <pb n="[166]"/>consonantia
        appellatur. In Musica sillabarum: Tertia symphonia est diapason, id est dupla, sive de duo
        nominatur, quotiens maior vox bis tantum habet de corda quam minor. Est autem in hac
        symphonia quoddam divinum et mirabile, scilicet quod prima eius vox et ultima concordant tam
        mirabili suavitate, ut una vox et altera una voce sonare videantur, licet prima sit virilis
        et altera puerilis, ita enim concordant, ac si vir cum puero cantet. Fit autem hec diapason
        ex duabus supradictis symphoniis, id est diatessaron et diapente, ad se invicem copulatis.
        Ubicumque enim diatessaron et diapente sive diapente et diatessaron coniunxeris diapason
        plenissimam pervidebis. Illud autem notandum quod ea vox que ad primam est diatessaron ad
        octavam comparata diapente facit. Et que ad primam est diapente ad octavam fit diatessaron.
        Et illud spatium quod fit signatis a prima voce diatessaron et diapente tonus est in medio
        consistens, quo ablato et supra et infra diatessaron notatur in tota diapason. Guido:
        Diapason interpretatur de omnibus, eo quod habet omnes voces, sive quia antiquitus cithare
        octo per eam fiebant cordis. Item: Perfecta similitudo non est, nisi in sola diapason. Et
        nulla vox cum altera perfecte concordat preter octavam. Nam sicut finitis septem diebus in
        ebdomeda eosdem repetimus, ut semper primum et octavum diem eundem dicamus, ita octavus
        semper voces easdem figuramus et dicimus, et naturali eas concordia consonare sentimus, hoc
        modo: A ad a, et B ad [sqb], et relique.</p>
      <p xml:id="CICNM10250">
        <pb n="[168]"/>[Ciconia, 168; text: diapason, A, 1, B, 2, 8, a, 9, [sqb]] <figure>
          <graphic url="/images/CICNM1_18GF.gif"/>
        </figure></p>
      <p xml:id="CICNM10251">39. DE NOMINIBUS DIAPASON</p>
      <p xml:id="CICNM10252">Igitur secundum diffinitionem auctorum hec symphonia trochea vocatur
        grammatica ratione, diocto et diplasia et diplaris et dilapsa et dupla habetur in
        arithmetica, diapason vero in musica. In sonis vero consonantia, equisonantia, unisonantia,
        iustitia, et concordia. Sunt enim omnes simul duodecim, in essentia vero unum et idem.</p>
      <p xml:id="CICNM10253">40. DE FIGURA DIAPASON</p>
      <p xml:id="CICNM10254">Figuram autem habet hec symphonia diapason octavi diei nostre
        resurrectionis, in que debemus de morte ad veram vitam, ad veram cantilenam, veramque
        gloriam resurgere. Nam sicut hec symphonia omnibus symphoniis dulcior et suavior est, sic
        octavus dies nostre resurrectionis omnibus diebus dulcior et suavior erit. Transacto autem
        Dei iudicio cum introducti erimus in eternam gloriam, tunc veram concordiam, et veram pacem,
        veramque letitiam habebimus. Tunc cum angelis veram consonantiam, veram equisonantiam,
        veramque unisonantiam in laude creatoris sine fine decantabimus. Gregorius: Dies quippe
        dominicus, qui tertius est a morte dominica a conditione dierum numeratur octavus, quia
        septimus sequitur, in eo resurgemus et in gloria anime etiam cum carne gaudebimus, et quod
        salvator noster fecit in se, hoc <pb n="[170]"/>veraciter signavit in nobis. Cassiodorus:
        Ibi vera convenientia musice patebit. Ibi astrorum motus visuali cognitione certissimus
        erit. Ibi veritas superna videndo nota erit sapientia Dei. Remigius: Ibi cuncta consona
        cuncta convenientia, quia omnium erit sanctorum una concordia.</p>
      <p xml:id="CICNM10255">41. DE FIGURIS TRIUM SYMPHONIARUM</p>
      <p xml:id="CICNM10256">De figuris vero trium symphoniarum arbitror non esse tacendum, sed illud
        intimandum quod significet, quod in omni diapente sunt tres divisiones et quinque voces, in
        omni diatessaron quatuor voces, tria spatia, et quatuor divisiones, in omni diapason octo
        voces, et duodecim nomina, et due divisiones. Igitur per tres divisiones, que sunt in
        diapente, tres principales virtutes, videlicet spes, fides, et karitas, figurantur. Per
        quinque eius voces quinque sensus corporis. Per quatuor voces diatessaron quatuor
        evangeliste. Per tria spatia tria tempora, id est presens, preteritum, et futurum. Per
        quatuor eius divisiones quatuor partes mundi figurantur, in quibus doctrina evangelica a
        fidelibus creditur et predicatur. Per octo voces diapason octo beatitudines. Per eius
        duodecim nomina duodecim apostoli, qui octo beatitudines et doctrinam evangelicam in toto
        mundo predicaverunt. Per eius binariam divisionem dilectio Dei et proximi, seu activa vita
        et contemplativa, vel etiam vetus et novum testamentum figuratur. Cum enim plena ratio de
        omnibus symphoniis data fuerit, tunc de speciebus diapason et de origine modorum
        tractabimus, nunc autem eius interruptiones demonstremus.</p>
      <p xml:id="CICNM10257">42. DE INTERRUPTIONIBUS DIAPASON</p>
      <p xml:id="CICNM10258">Omnis diapason sex modis interrumpitur, que variis modis, aliquando
        interius, aliquando inferius, aliquando superius, progrediuntur.</p>
      <p xml:id="CICNM10259">
        <pb n="[172]"/>43. DE GENERIBUS DIAPASON</p>
      <p xml:id="CICNM10260">Omnis diapason in uno intervallo posita enarmonicum genus est. Omnis
        diapason in duobus intervallis posita, id est in diatesaron et diapente, enarmonicum genus
        est. Omnis diapason in quinque tonis et duobus semitoniis posita diatonicum genus est, hoc
        modo:</p>
      <p xml:id="CICNM10261">[Ciconia, 172; text: Diapason enarmonica, A, a, E, Diapente,
        Diatessaron]</p>
      <p xml:id="CICNM10262">
        <pb n="[174]"/>[Ciconia, 174,1; text: Diapason diatonica, t, s, A, B, C, D, E, F, G, a] <figure>
          <graphic url="/images/CICNM1_19GF.gif"/>
        </figure></p>
      <p xml:id="CICNM10263">44. DE DIMINUTIONIBUS DIAPASON IN VOCIBUS</p>
      <p xml:id="CICNM10264">In omni diapason ablata una voce pars que restat eptaden modus est, si duo
        exaden, si tres pentaden, si quatuor tetraden, si quinque triaden, si sex dyaden, si septem
        monaden. Quorum modorum descriptio hec est:</p>
      <p xml:id="CICNM10265">[Ciconia, 174,2; text: Diapason, Diminutiones diapason, A, B, C, D, E, F,
        G, a]</p>
      <p xml:id="CICNM10266">
        <pb n="[176]"/>45. DE PLENITUDINIBUS DIAPASON</p>
      <p xml:id="CICNM10267">Omnis etiam plenitudo diapason ex octo vocibus, septem intervallis, quinque
        tonis et duobus semitoniis, sex interruptionibus, septem speciebus, binaria divisione, et
        dupla proportione consistit. Igitur omnes plenitudines diapason sunt septem.</p>
      <p xml:id="CICNM10268">46. DE CONCORDIA TRIUM SYMPHONIARUM</p>
      <p xml:id="CICNM10269">Tres autem symphonie, id est diapason, diapente, diatessaron, differunt in
        numeris, sed non in quantitate. Est enim in illis mira concordia que facit quantitatem harum
        symphoniarum unam et eandem esse. Nam quantitas diapason bis producta inferius efficitur
        diapente, et post diapente diatessaron. Similiter quantitas diatessaron bis producta
        superius efficitur diapente, et post diapente diapason. Necnon et quantitas diapente, si
        producta fuerit superius et inferius, superius habebit diapason, inferius diatessaron. Que
        enim virtus est ista? Tradunt poete eam esse virtutem quaternariam, que his tribus
        symphoniis perfecte concordat, ut per thesin 1 ad 2 diapason, 2 ad 3 diapente, 3 ad 4
        diatessaron. Similiter per arsin 4 ad 3 diatessaron, 3 ad 2 diapente, 2 ad 1 diapason. Item
        per arsin 3 ad 2 diapente, 2 ad 1 diapason. Per thesin 2 ad 3 diapente, 3 ad 4 diatessaron.
        Ecce nunc igitur patefacta est per quaternariam virtutem concordia trium symphoniarum. Si
        autem cum circino in monocordo probaveris, invenire poteris, ut hec te figura docet:</p>
      <p xml:id="CICNM10270">
        <pb n="[178]"/>[Ciconia, 178; text: Quaternaria virtus, diatessaron in arsim, diapente in
        arsim, diapason in arsim, diatessaron in thesim, diapente in thesim, diapason in thesim,
        Concordia trium symphoniarum] <figure>
          <graphic url="/images/CICNM1_20GF.gif"/>
        </figure></p>
      <p xml:id="CICNM10271">47. DE MUSICA SEPTEM PLANETARUM</p>
      <p xml:id="CICNM10272">Hieronymus: Non est autem mirum si veritas musice est in numeris
        proportionum, que etiam est in celo, in volubilitate circulorum. Qui circuli celorum ex
        vocabulis gentium hec vocabula sumpserunt: Saturnus, Iupiter, Mars, sol, Venus, Mercurius,
        luna. Qui omnes dant dulcissimam cantus armoniam, id est consonantiam. Quam etiam Dominus in
        ea responsione quam de turbine fecit ad sanctum Iob concentum celi nominat. Remigius: Dicunt
        enim astrologi inter speram celestem et circulos septem planetarum omnes musicas
        consonantias impleri. Nam a Saturno usque ad speram celestem dicunt acutissimum fieri sonum,
        a terra usque ad lunarem circulum gravissimum. Licet quidam aliter sentiant: Et a Saturno
        usque ad speram celestem graviorem sonum, a terra usque ad lunam acutiorem fieri asserant
        sonum. Ideo quod quia strictius est et brevius necesse est ut acutius resonet. Inter
        circulum vero Saturni et lune per totam amplitudinem planetarum varietas diversorum sonorum
        sunt et omnes musice consonantie faciunt modulationem. Etsi ad nostras aures sonus ille non
        pervenit nullo modo, tamen potest fieri ut motus tam velocissimus sono careat. Et licet
        validissimus sit, tamen quodam modo deprimitur sive supprimitur aut, ut quidam dicunt, a
        vento tollitur ne audiatur. Item ipse: Septem quoque planete sunt in mundo et musica
        celestis septem <pb n="[180]"/>speras habet et septem tonos. Unde tonus in celo habet
        126,000 stadiorum. In libro breviario: Cicero terram quasi silentium ponit, scilicet
        immobilem. Post hanc qui proximus a silentio est dat lune gravissimum sonum, ut sit luna
        proslambanomenos, que corda gravissime resonat. Mercurius, hypate hypaton. Venus, parhypate
        hypaton. Sol, lychanos hypaton. Mars, hypate meson. Iupiter, parhypate meson. Saturnus,
        lychanos meson. Spera celestis, mese. Luna ergo, cum Mercurio comparata, tonum resonat.
        Eadem luna cum Marte diapente consonantiam creat; cum sole diatessaron; cum spera celesti
        diapason. Ecce habes in celi motu totius musice summam.</p>
      <p xml:id="CICNM10273">48. DE ORDINE MUSARUM</p>
      <p xml:id="CICNM10274">Remigius: Ordo vero musarum, iuxta Martianum, taliter ordinatur in
        planetis: Urania ponitur in spera celesti, Polimnia Saturni circulum tenet, Euterpe Iovis,
        Erato Martis, Melpomene solis, Ptersicore Veneris, Calliope Mercurii, Clio lune, Thalia
        Totonlia interpretatur ponens germina in terra, id est in silentio posita est. Sit igitur
        descriptio de musica musarum et planetarum, cum musica artificiali, hoc modo:</p>
      <p xml:id="CICNM10275">
        <pb n="[182]"/>[Ciconia, 182; text: Monocordus trium musicarum, [Gamma], A, B, C, D, E, F,
        G, a, Urania, Polimnia, Euterpe, Erato, Melpomene, Ptersicore, Calliope, Clio, Thalia
        Totonlia, Spera celestis, Saturnus, Iupiter, Mars, Sol, Venus, Mercurius, Luna, Terra,
        Musica planetarum, Musica musarum, Musica artificialis]</p>
      <p xml:id="CICNM10276">49. DE NERVIS QUIBUS SIDERIBUS COMPARENTUR</p>
      <p xml:id="CICNM10277">Boetius: Illud tamen videtur addendum de hypate meson usque ad neten quasi
        quoddam ordinis exemplar est celestis musice. Namque hypate meson Saturno est addita.
        Parhypate vero Ioviali circulo similis est. Lychanos meson Marti tradita est. Sol mese
        optinet. Trite synemenon Venus habet. Paranete synemenon Mercurius regit. Nete autem lunaris
        circuli tenet exemplum. Sed Marcus Tullius contrarium ordinem facit. Nam in sexto libro de
        Republica sic ait: <pb n="[184]"/>Et natura fert ut extrema ex altera parte graviter ex
        altera autem acute sonent. Quam ob causam summus ille celi stellifer cursus cuius conversio
        est concitatior acuto et excitato movetur sono. Gravissimo autem hic lunaris atque infimus.
        Nam terra nona immobilis manens una vel ima sede semper heret. Hic igitur Tullius terram
        quasi silentium ponit scilicet immobilem. Post hanc qui proximus silentio est dat lune
        gravissimum sonum, ut sit luna proslambanomenos, Mercurius hypate hypaton, Venus parhypate
        hypaton, sol lychanos hypaton, Mars hypate meson, Iupiter parhypate meson, Saturnus lychanos
        meson, celum ultimum mese. Ysidorus: Philosophi mundi septem celos, id est planetas
        globorum, consonis motibus habere dixerunt. Item ipse: Septem planete septem stelle sunt que
        non sunt fixe in celo, ut relique, sed in aere feruntur. Item: Septem stelle ideo planete
        dicuntur, id est errantes, quia per totum mundum vario modo discurrunt, sed omnes suo
        tempore ad cursum proprium revertuntur. Nam interdum contra mundum non numquam cum mundo
        feruntur. Has autem romani dum adhuc in errore gentilitatis detinerentur in nominibus deorum
        suorum, id est Iovis, Saturni, Martis, Veneris, et Mercurii sacraverunt. Decepti enim et
        decipiebant eos qui sibi aliquid secundum amorem prestitissent. Sidera ostendebant in celo
        dicentes quod Iovis esset illud sidus et illud Mercurii, et concepta est opinio vanitatis.
        Hanc autem opinionem erroris diabolus formavit, sed Christus verus Deus evertit eam et
        destruxit. Igitur humanam musicam ac planetarum unam esse credamus, et omnem errorem musarum
        ac falsorum deorum toto corde respuamus ac vitemus. In hoc etiam loco de tribus
        consonantiis, id est diatessaron, diapente, diapason, finem faciamus. Remigius: Nulla vero
        ratio musice extra has tres <pb n="[186]"/>symphonias protenditur. Quicquid aliud inveniri
        potuerit, ex his compositum est.</p>
      <p xml:id="CICNM10278">50. DE DIAPASON DIATESSARON CONSONANTIA</p>
      <p xml:id="CICNM10279">Diapason diatessaron est consonantia composita, ut auctores referunt, que
        assumitur per immutationes vocum in cantibus et organis in undecimis regionibus, et que
        consistit ex diapason et diatessaron, unde et nomen accepit; continet in se septem tonos et
        tria semitonia, hoc modo:</p>
      <p xml:id="CICNM10280">[Ciconia, 186; text: diapason diatessaron consonantia, C, D, E, F, G, a,
        [sqb], c, d, e, f, diapason, diatessaron] <figure>
          <graphic url="/images/CICNM1_21GF.gif"/>
        </figure></p>
      <p xml:id="CICNM10281">Canitur autem sic:</p>
      <p xml:id="CICNM10282">
        <pb n="[188]"/>[Ciconia, 188; text: diapason diatessaron, diapason, diatessaron, Miserere
        mei Deus]</p>
      <p xml:id="CICNM10283">Boetius: Diapason diatessaron est consonantia composita vocum quidem
        undecim, intervallorum autem decem. Item: Diapason diatessaron grece latine de octo et
        quatuor, una ex his bis annumerata. Hieronymus: Diapason diatessaron symphonia est que
        constat ex ratione diplasia et sesquitertia. Fit autem per sonos octo et quatuor, octo per
        diapason, quatuor per diatessaron, uno ex his bis numerato. Bernardus: Diapason diatessaron
        symphonia, quamquam Pythagorici negent consonantiam esse, iccirco quoniam nec in multiplici
        nec in superparticulari consistit quantitate, quod proprium est consonantiarum artis musice,
        sed in multiplici superpartiente. Est enim talis proportio ut 8 ad 3. Que proportio dicitur
        in arithmetica dupla superbipartiens. Habet enim ternarium 8 bis duasque eius partes, id est
        duas unitates. Nos tamen eximio doctore Boetio Ptolomei sententiam super hoc approbante
        fatemur consonantiam esse.</p>
      <p xml:id="CICNM10284">
        <pb n="[190]"/>51. DEMONSTRATIO SECUNDUM PYTHAGORICOS DIAPASON DIATESSARON CONSONANTIAM NON
        ESSE</p>
      <p xml:id="CICNM10285">Boetius: Sed in his illud diligens lector agnoscat, quod consonantie
        consonantiis superposite, aliquas quasdam consonantias effecerunt. Nam diapente ac
        diatessaron iuncte diapason, ut dictum est, creant. Huic vero id est diapason rursus si
        diapente symphonia iungatur, fit consonantia que ex utrisque vocabulis nuncupatur, diapason
        scilicet ac diapente. Cui si diatessaron addatur fit bis diapason, que quadruplam
        proportionem tenet. Quid igitur scilicet sit si diatessaron ac diapason coniungamus,
        nullamne secundum Pythagoricos efficient consonantiam? Minime. Mox enim in superpartiens
        inequalitatis genus cadit, nec servat vel multiplicitatis ordinem vel superparticularitatis
        simplicitatem. Age enim statuantur numeri, quibus id facilius approbemus. Sit enim ternarius
        eius sit senarius duplus scilicet in diapason proportione consistens. Huic aptetur
        sesquitertia quam diatessaron esse prediximus ut octonarius. Is enim ad senarium diatessaron
        proportionem tenet. Qui octonarius ad ternarium comparatus habet eum bis. Sed ne sit
        multiplex habet etiam eius aliquas partes neque eas simplices. Duabus enim eum superveniet
        unitatibus, que sunt due tertie partes ternarii, quem primum terminum minimumque locavimus.
        Sint igitur termini hi:</p>
      <p class="textFig" xml:id="CICNM10286">3   6   8 <lb/></p>
      <p xml:id="CICNM10287">Illud quoque lector agnoscat, quod inter duas sibi continuas consonantias
        cadit. Etenim neque duplum est integrum ut diapason consonantiam prodat, neque triplum ut
        diapason ac diapente efficiat symphoniam. Cui diapason et diatessaron si tonus addatur mox
        triplum modum proportionis efficiet. Quoniam enim diapason ac diapente sibimet iuncte
        efficiunt triplum diatessaron vero et tonus diapente consonantiam iungunt. Si diapason
        consonantie addatur <pb n="[192]"/>diatessaron inconsonum fit. Quoniam inter duplicem et
        triplicem nulla potest naturaliter proportio multiplicitatis intelligi. Quod si ei adicio
        tonum fiet diapason diatessaron et tonus. Quod in his nichil distabit, utrum diapason ac
        diapente sit. Diatessaron enim et tonus diapente constituunt. Sint enim diapason quidem 3 et
        6, diatessaron 6 et 8, tonus 8 et 9, diapente 6 et 9, diapason ac diapente 3 et 9. Erit enim
        igitur sic tripla proportio:</p>
      <p class="textFig" xml:id="CICNM10288">3   6   8   9
        <br/></p>
      <p xml:id="CICNM10289">Sed quamquam de his multa Nichomachus nos tamen qua potuimus brevitate,
        partim ea ipsa, que Pythagorici affirmant, promentes, partim ex eisdem quedam consequentia
        argumentantes probavimus. Si diatessaron consonantie diapason addatur, consonantiam ex his
        coniungi non posse. Quid vero de his sentiat Ptolomeus apponam.</p>
      <p xml:id="CICNM10290">52. DEMONSTRATIO SECUNDUM PTOLOMEUM DIAPASON DIATESSARON CONSONANTIAM
        ESSE</p>
      <p xml:id="CICNM10291">Probat autem ex diapason ac diatessaron quandam fieri symphoniam hoc modo:
        Quoniam diapason consonantia talem vocis efficit coniunctionem, ut <pb n="[194]"/>unus atque
        idem nervus esse videatur, idque Pythagorici consentiunt. Quocirca si qua ei consonantia
        fuerit addita, integra inviolataque servatur. Ita enim diapason consonantie additur tamquam
        uni nervo. Sit igitur diapason consonantia que contineatur inter hypate meson et nete
        diezeugmenon, utraque hec ita sibi consentit, atque coniungitur sono, ut una vox quasi unius
        nervi, non quasi duorum mixta pellat auditum. Quamcumque igitur huic diapason consonantie
        consonantiam iunxerimus, servatur integra, quia ita iungitur tamquam uni vocule ac nervo. Si
        igitur hypate meson et nete diezeugmenon due in acutam diatessaron fuerint iuncte, sic
        iungitur nete quidem diezeugmenon ei que est nete hyperboleon, hypate autem meson ei que est
        mese, utraque ad utramque consonabit et mese ad nete diezeugmenon et eadem mese ad hypate
        meson. Item nete hyperboleon ad nete diezeugmenon et hypate meson. Item si ad graviorem
        partem utriusque diatessaron consonantie relaxentur erit mese quidem ad hypate meson
        diatessaron retinens consonantiam et eadem ad hypate hypaton et nete autem diezeugmenon ad
        paramesen. Consonabitque hypate hypaton ad hypate meson et ad nete diezeugmenon et paramese
        ad nete diezeugmenon et hypate meson. Sed eo modo ut gravior que est ad sibi quidem proxima
        diatessaron retineatur consonantiam. Ad ulteriorem vero diatessaron ac diapason ut hypate
        hypaton ad hypate meson diatessaron ad nete diezeugmenon diatessaron ac diapason. Item nete
        hyperboleon que est acutior ad sibi proximam nete diezeugmenon diatessaron consonantiam ad
        hypate meson diatessaron ac diapason.</p>
      <p xml:id="CICNM10292">53. QUE SIT PROPRIETAS DIAPASON CONSONANTIE</p>
      <p xml:id="CICNM10293">Boetius: Hoc vero iccirco evenire contendit quoniam diapason pene una
        vocula est talisque consonantia, ut unum quodammodo effingat sonum. Et sicut denario numero
        qui fuerit additus intra eum positus integer inviolatusque servatur, cum in ceteris id
        minime eveniat, ita etiam in hac consonantia. Nam si duos tribus adicias 5 continuo reddis,
        et numeri species immuta est. Si vero eosdem denario addas 12 feceris et binarius iunctus
        denario conservatus est. Item ternarius ceterique eodem modo. Ita igitur symphonia diapason
        quamcumque aliam susceperit consonantiam servat nec immutat nec ex consona <pb n="[196]"/>dissonam reddit. Nam sicut diapente symphonia iuncta diapason consonantie in tripla
        scilicet proportione diapason diapente consonantiam servat, ita etiam diatessaron cum sit
        consonantia iuncta cum diapason aliam consonantiam reddit et fit secundum Ptolomeum alterius
        consonantie additio eius que est diapason ac diatessaron. In multiplici superpartiente
        constituta est que ea proportio dupla superbipartiens ut 8 ad 3. Habet ternarium octo bis
        duasque eius partes, id est duas unitates.</p>
      <p xml:id="CICNM10294">54. ITEM DE DIAPASON DIATESSARON</p>
      <p xml:id="CICNM10295">Item Boetius: Est enim hec proportio que vocatur diapason diatessaron, ut 8
        ad 3. Si quis enim horum terminorum in medio quatuor ponat, efficiet terminos hos:</p>
      <p class="textFig" xml:id="CICNM10296">8   4   3 <lb/></p>
      <p xml:id="CICNM10297">Quorum 8 ad 4 diapason efficiunt consonantiam, 4 ad 3 diatessaron, 8 vero
        ad 3 eadem est, sed in multiplici superpartiente constituitur.</p>
      <p xml:id="CICNM10298">55. DE DIAPASON DIAPENTE CONSONANTIA</p>
      <p xml:id="CICNM10299">Diapason diapente est consonantia composita, ut auctores referunt, que
        assumitur in cantibus per immutationes vocum in duodecimus regionibus. Consistit autem ex
        diapason et diapente, unde et nomen accepit. Et continet in se octo tonos et tria semitonia,
        hoc modo:</p>
      <p xml:id="CICNM10300">
        <pb n="[198]"/>[Ciconia, 198,1; text: diapente, diapason, s, D, E, F, G, a, [sqb], c, d, e,
        f, g, aa, t, diapason diapente consonantia] <figure>
          <graphic url="/images/CICNM1_22GF.gif"/>
        </figure></p>
      <p xml:id="CICNM10301">Canitur autem sic:</p>
      <p xml:id="CICNM10302">[Ciconia, 198,2; text: diapason diapente, diapason, diapente, Iuste et pie
        vivamus, D, a, aa]</p>
      <p xml:id="CICNM10303">
        <pb n="[200]"/>Boetius: Diapason diapente est consonantia composita vocum quidem duodecim,
        intervallorum autem undecim. Item: Diapason diapente grece latine de octo et quinque, una ex
        his bis annumerata. In libro argumenti: Diapason diapente consonantia in divisionibus
        monocordi acuta eius vox habet unum spatium, gravis vero tria. Item: In proportionibus vero
        numerorum secundum dicta Boetii tripla proportio est quando maior numerus ter continet
        minorem numerum in se, ut 3 collati ad unitatem. Et in hac proportione ponitur consonantia
        illa que ex duabus composita; nominatur diapason diapente et protenditur ad finem tribus
        spatiis. Hieronymus: Diapason et alia diapente simul symphonia est que constat ex ratione
        triplasia, quoniam habet viginti quatuor numeros ad octavum numerum. Fit autem per sonos
        octo et quinque, octo per diapason, quinque per diapente, uno ex his bis numerato.
        Bernardus: Consonantia que componitur ex diapason et diapente tripla vocatur arithmetica
        ratione, quando ternarius continet ter unum in se.</p>
      <p xml:id="CICNM10304">56. DEMONSTRATIO DE DIAPASON DIAPENTE IN TRIPLA PROPORTIONE ESSE, IN
        QUADRUPLA BIS DIAPASON</p>
      <p xml:id="CICNM10305">Boetius: Sed quoniam demonstratum est diapason quidem duplam, diapente vero
        sesqualteram, iunctas vero duplam ac sesqualteram triplicem proportionem creare. Ex his
        itaque rationibus etiam illud apparet diapason ac diapente in triplici proportione
        constitui. Sed si quis triplici proportioni sesquitertiam habitudinem iungat, iuncta
        sesquitertia habitudine triplici proportioni quadruplam fieri noverit, quia iuncta diapason
        diapente fit tripla. Addita diatessaron quadruplum necesse est formari, quadruplam facit.
        Igitur diapente <pb n="[202]"/>ac diapason consonantiis diatessaron symphonia iungatur fit
        quadruplum spatium vocum, quod bis diapason super esse monstravimus.</p>
      <p xml:id="CICNM10306">57. DE BIS DIAPASON CONSONANTIA</p>
      <p xml:id="CICNM10307">Bis diapason est consonantia composita, que in cantibus assumitur per
        immutationes vocum in quintisdecimis regionibus. Consistit autem ex diapason et diapason,
        unde et nomen accepit. Continet vero in se decem tonos et quatuor semitonia, hoc modo:</p>
      <p xml:id="CICNM10308">[Ciconia, 202; text: Bis diapason consonantia, t, s, A, B, C, D, E, F, G,
        a, [sqb], c, d, e, f, g, aa, diapason]</p>
      <p xml:id="CICNM10309">Canitur autem sic:</p>
      <p xml:id="CICNM10310">
        <pb n="[204]"/>[Ciconia, 204; text: A, C, a, aa, Tu Patris sempiternus es Filius] <figure>
          <graphic url="/images/CICNM1_23GF.gif"/>
        </figure></p>
      <p xml:id="CICNM10311">Boetius: Bis diapason est consonantia composita vocum quidem quindecim,
        intervallorum autem quatuordecim. Remigius: Bis diapason grece latine bis octo vel bis dupla
        dicitur, una ex his bis annumerata. In libro argumenti: Bis diapason consonantia in
        divisionibus monocordi acuta eius vox habet unum spatium, gravis vero quatuor. Item: In
        proportionibus vero numerorum, secundum dicta Boetii, quadrupla proportio est, quando maior
        numerus quater continet minorem numerum in se, ut 4 assimilati ad 1. Et in hac proportione
        ponitur ea consonantia cui vocabulum est bis diapason, et currit ad finem quatuor spatiis.
        Hieronymus: Quadrupla, id est bis diapason, symphonia est que constat ex ratione
        quadriplasia. Fit autem per sonos quindecim, uno ex his bis numerato. Bernardus: Consonantia
        que fit ex diapason et diapason quadrupla vocatur arithmetica ratione, quando quaternarius
        continet quater unum in se. Boetius: Quadrupla proportio est bis diapason, ut sunt 36 ad 9.
        Encheridion: <pb n="[206]"/>Bis diapason, qui est maior modus omnium concinentiarum, nec
        ultra quadruplam protenditur, nec infra triplam cohartatur, sed in duabus sesqualteris
        duabusque sesquitertiis ordinatur. Ptolomeus: Proportiones que componunt vel dividunt
        duplicem proportionem prime ac maxime sunt consonantie, id est diatessaron et diapente, ut
        sit diapason 4 ad 2, diatessaron 4 ad 3, diapente 3 ad 2, diapason 2 ad 1, bis diapason 4 ad
        1.</p>
      <p xml:id="CICNM10312">58. DE SIMPLICIBUS ET COMPOSITIS CONSONANTIIS</p>
      <p xml:id="CICNM10313">Igitur sex sunt consonantie, date et ordinate ab auctoribus, id est
        diatessaron, diapente, diapason, diapason diatessaron, diapason diapente, bis diapason. Ex
        quibus tres sunt simplices et tres composite, ut Encheridion refert. Simplices sunt
        diatessaron, diapente, diapason., Composite sunt que componuntur ex simplicibus, id est
        diapason diatessaron, diapason diapente, bis diapason.</p>
      <p xml:id="CICNM10314">
        <pb n="[208]"/>[Ciconia, 208; text: Monocordus consonantiarum, diapason, diatessaron,
        diapente, A, B, C, D, E, F, G, a, [sqb], c, d, e, f, g, aa, diapason diatessaron, diapason
        diapente, Bis diapason]</p>
      <p xml:id="CICNM10315">59. DEMONSTRATIO DE TONO ET SEMITONIO DITONO ET SEMIDITONO CONSONANTIAS NON
        ESSE</p>
      <p xml:id="CICNM10316">Igitur cum sit fulcita tantorum auctorum probabilibus testimoniis
        auctoritas consonantiarum, nunc habendum iudicium est de Guidonistis, qui ob penuriam
        rationis dicunt tonum, semitonium, ditonum, et semiditonum consonantias esse, cum auctores
        non alias esse consonantias preter diatessaron, diapente, diapason, diapason diatessaron,
        diapason diapente, bis diapason affirment et doceant. Tonus vero et semitonia particulas
        dicunt esse earum. Igitur ut verius credatur de eorum dictis ponantur exempla. Boetius:
        Tonus vero quamvis in sesquioctava proportione concluditur, non tamen ideo est <pb n="[210]"/>consonantia. Ubaldus: Toni et semitonia sunt particule symphoniarum, id est
        consonantiarum. Item ipse: Ditonus autem nil aliud est quam duplus tonus. In Musica
        sillabarum: Semitonium est enim quasi medius tonus. Igitur si tonus non est consonantia,
        quanto minus semitonium? Bernardus: Consonantie musice sunt diatessaron, diapente, diapason,
        diapason diatessaron, diapason diapente, bis diapason. Toni vero et semitonia ditoni atque
        semiditoni non sunt consonantie sed intervalla quedam et spatia vocum et membra
        consonantiarum. Si diatessaron, diapente, diapason, et diapason diatessaron, diapason
        diapente, et bis diapason sunt consonantie, et toni, semitonia, ditoni, et semiditoni sunt
        membra et spatia vel particule earum, conticescat igitur ignorantia Guidonistarum, et ne
        mendaciter fingant esse tenendum, illud quod auctores in propatulo pari concordia docent non
        esse credendum.</p>
      <p xml:id="CICNM10317">60. DE QUINDECIM MODIS SONORUM ET DE CONIUNCTIONIBUS EORUM</p>
      <p xml:id="CICNM10318">Quemadmodum enim antiqui auctores in exordio scripturarum primum litteras
        invenerunt, post litteras sillabas, post sillabas partes, de partibus vero scripturas et
        libros composuerunt, ita antiqui musici, eandem rationem imitati, primum ptongos invenerunt,
        post ptongos sillabas, post sillabas partes, de partibus vero cantum et musicam
        construxerunt. Nam quindecim ptongos invenerunt, per quos armoniarum concentus rationabili
        quantitate sonorum componitur, ut a proslambanomenos usque ad nete hyperboleon. Quapropter
        non ab re esse credimus si iuxta traditiones auctorum ostendamus quot sint modi qui per eos
        coniunguntur. Sunt enim quindecim sicut quindecim ptongi sonorum. Quorum primus semitonium
        est, ut hypate hypaton ad parhypate hypaton. Secundus tonus, ut proslambanomenos ad hypate
        hypaton. Tertius semiditonus, ut proslambanomenos ad parhypate hypaton. Quartus ditonus, ut
        parhypate hypaton ad hypate meson. Quintus diatessaron, ut proslambanomenos ad lychanos
        hypaton. Sextus diapente minor, ut hypate hypaton ad parhypate meson, vel hypate meson ad
        trite synemenon. De quo dicitur in <pb n="[212]"/>Musica sillabarum: Modus qui constat ex
        duobus tonis et duobus semitoniis invenitur in cantibus, sed raro. Nam ideo nuncupatur
        diapente minor, eo quod sit minus diapente plena, cum illa constet tribus tonis et
        semitonio, hec autem duobus tonis et duobus semitoniis. Septimus vero modus est tritonus,
        qui constat tribus tonis, ut parhypate meson ad paramese. Octavus diapente maior, id est
        plena, ut proslambanomenos ad hypate meson. Nonus exaden minor, qui constat tribus tonis et
        duobus semitoniis, ut hypate meson ad trite diezeugmenon. Decimus exaden maior, qui constat
        quatuor tonis et semitonio, ut parhypate hypaton ad mesen, vel lychanos meson ad nete
        diezeugmenon. Undecimus eptaden, qui constat ex quatuor tonis et duobus semitoniis, ut
        lychanos hypaton ad trite diezeugmenon. Duodecimus diapason, ut proslambanomenos ad mesen.
        Tertiusdecimus diapason diatessaron, ut proslambanomenos ad paranete diezeugmenon.
        Quartusdecimus diapason diapente, ut proslambanomenos ad nete diezeugmenon. Quintusdecimus
        bis diapason, ut proslambanomenos ad nete hyperboleon. Igitur quindecim sunt modi
        coniunctionum, sicut quindecim ptongi sonorum constituti ab auctoribus. Ex quibus alii sunt
        sillabe, alii vero partes. Sillabe sunt tonus, semitonium, ditonus, et semiditonus. Partes
        autem sunt diatessaron, diapente, diapason, diapason diatessaron, diapason diapente, bis
        diapason. Reliquos vero, id est diapente minorem, tritonum, exaden minorem, exaden maiorem,
        et eptaden, <pb n="[214]"/>eodemmodo auctores dederunt in regulis et cantibus quemadmodum et
        ceteros de quibus supra retulimus. Nam diapente minor in Musica sillabarum datur in regulis.
        Bernardus vero constituit tritonum et exaden minorem et exaden maiorem. Boetius autem et
        Remigius invenerunt eptaden. Denique ut non repudientur a minus capacibus neque a
        Guidonistis, qui dicunt coniunctiones vocum solummodo sex modis fieri, ideo notificemus in
        quibus cantibus reperiantur. Igitur de pluribus pauca apponam. Diapente minor est in
        antiphona Isti sunt sancti qui habebant loricas in eo loco et clamabant voce magna dicentes
        Sanctus ut hypate meson ad trite synemenon. Tritonus vero est in responsorio Isti sunt dies
        in eo loco debetis temporibus suis ut parhypate meson ad paramese. Exaden minor in antiphona
        Ego sum Deus patrum vestrorum in eo loco dicit Dominus videns ut hypate meson a trite
        diezeugmenon. Exaden maior est in Graduale Protector noster aspice ut parhypate hypaton ad
          <pb n="[216]"/>mese. Eptaden est in responsorio Ecce eicies me hodie in eo loco Omnis qui
        invenerit me occidet me ut lychanos meson ad trite hyperboleon. Igitur conticescat
        ignorantia Guidonistarum, quoniam auctorum prudentia et antiqua auctoritas cantilenarum
        convincunt eorum ut ita dicam insaniam qui dicunt coniunctiones vocum solummodo sex modis
        fieri.</p>
      <p xml:id="CICNM10319">61. DE CONSONANTIA ET RATIONE</p>
      <p xml:id="CICNM10320">Boetius: Consonantia vero licet sensus aurium diiudicet, ratio tamen
        perpendit. Ratio vero est scientia numerorum, que fit in proportionibus et quasi domina
        imperat. Nam aliud est consonantia atque aliud per intervalla cantus consonantie. Bernardus:
        Cantus autem consonantie est cum sonorum intervallis cantilenam contexere et aliquando per
        compositas consonantias easdem voces sive superius sive inferius per immutationem
        resumere.</p>
      <p xml:id="CICNM10321">62. DE CONSONANTIA</p>
      <p xml:id="CICNM10322">Boetius: Consonantia est acuti soni gravisque mixtura, suaviter
        uniformiterque auribus accidens. Item ipse: Consonantia est duarum vocum dissimilium inter
        se in una redacta concordia. Item: Consonantia est duarum vocum rata permixtio. Item:
        Consonantia est duarum vocum simul sonantium. <pb n="[218]"/>Item: Consonantia dicitur a
        consequendo, quia consequitur dum organizat voces suas.</p>
      <p xml:id="CICNM10323">63. DE DISSONANTIA</p>
      <p xml:id="CICNM10324">Ysidorus: Dissonantia vero est duorum sonorum sibimet permixtorum ad aurem
        veniens aspera atque iniocunda percussio.</p>
      <p xml:id="CICNM10325">64. QUID SIT INTERVALLUM</p>
      <p xml:id="CICNM10326">Boetius: Intervallum vero est soni acuti gravisque distantia.</p>
      <p xml:id="CICNM10327">65. DE EUPHONIA</p>
      <p xml:id="CICNM10328">Ysidorus: Euphonia, id est bona sonoritas: eu bona, phonia sonoritas. Item
        ipse: Euphonia est suavitas vocis, hec et melos a suavitate et melle est dicta.</p>
      <p xml:id="CICNM10329">66. DE ARMONIA</p>
      <p xml:id="CICNM10330">Ubaldus: Armonia est diversarum vocum apta coadunatio. Ysidorus: Armonia
        est modulatio vocis et concordia plurimorum sonorum vel coaptatio. <pb n="[220]"/>Item:
        Armonia est dulcis melodia vel dulcis cantilena. Fulgentius: Armo grece, latine adunatio.
        Inde armonia coadunatio vocum dicitur.</p>
      <p xml:id="CICNM10331">67. DE SYMPHONIA</p>
      <p xml:id="CICNM10332">Ubaldus: Symphonia est duarum vocum disparium inter se iunctarum dulcis
        concentus. Augustinus: Symphonia est concordia vocum in quibus non est absurdus vel dissonus
        sonus. Ysidorus: Symphonia est modulationis temperamentum ex gravi et acuto concordantibus
        sonis. Guido: Symphonia est apte vocum coniunctiones. Hieronymus: Symphonia, id est
        consonantia. Item: Symphonia et diaphonia et armonia et euphonia et consonantia una et eadem
        est. Nam symphonia est cum coniungitur, diaphonia cum disiungitur, armonia cum adunatur,
        euphonia cum dulce canitur, consonantia cum organizatur. Omnis vero consonantia euphonia
        est, non omnis euphonia consonantia. Consonantia autem minus quatuor cordarum non est.
        Euphonia vero tum ex duabus, tum ex tribus fit aliquando, ut:</p>
      <p xml:id="CICNM10333">[Ciconia, 220; text: Oremus. Lumen Christi]</p>
      <p xml:id="CICNM10334">
        <pb n="[222]"/>68. DE DIAPHONIA</p>
      <p xml:id="CICNM10335">Ysidorus: Diaphonia, id est voces discrepantes vel dissone. Nam diaphonia
        semper contraria est symphonie, cum symphonia sit coniunctio, diaphonia disiunctio.</p>
      <p xml:id="CICNM10336">69. DE SEPTEM DISCRIMINIBUS VOCUM</p>
      <p xml:id="CICNM10337">Guido prudentissimus poetarum septem cecinit discrimina esse vocum. Et si
        plures sunt non est aliarum adiectio, sed earundem renovatio et repetitio. Ysidorus:
        Discrimina autem ideo, quod nulla corda vicine corde similem sonum reddat. Sed ideo septem
        corde vel quia totam vocem implent vel quia septem motibus sonat celum.</p>
      <p xml:id="CICNM10338">70. DE CORDIS</p>
      <p xml:id="CICNM10339">Ysidorus: Cordas autem dictas a corde quia, sicut pulsus est cordis in
        pectore, ita pulsus corde in cithara.</p>
      <p xml:id="CICNM10340">71. DEMONSTRATIO DE CONSONANTIIS, QUE SINT CONSONE, ET DISSONE, VEL QUE
        DISSONE ET CONSONE</p>
      <p xml:id="CICNM10341">Remigius: Sex quippe consonantias prediximus esse, id est diatessaron,
        diapente, diapason, diapason diatessaron, diapason diapente, bis diapason. Quarum alie sunt
        consone, alie dissone, alie vero consone et dissone. Consone <pb n="[224]"/>sunt diapason et
        bis diapason. Dissone sunt diatessaron, diapente. Consone et dissone sunt diapason
        diatessaron, diapason diapente. Sed diatessaron et diapente, que dissone sunt, tunc consone
        sunt quando organizantur. Similiter etiam consone et que consone et dissone sunt; non quando
        per intervalla vel voces intervallorum cantantur consone sunt, sed quando per armonicam
        regulam in uno intervallo coadunantur et cantantur vel organizantur, tunc vere consone
        sunt.</p>
      <p xml:id="CICNM10342">72. DE NOTITIA CONSONANTIARUM ET DE INVENTIONE EARUM</p>
      <p xml:id="CICNM10343">Boetius: Opportet vero has omnes consonantias rite esse animo atque auribus
        notas. Frustra enim hec ratione et scientia colliguntur, nisi fuerint usu atque
        exercitatione notissime. In libro breviario: Consonantie autem originem sumpserunt ex sonis
        vel vocibus et primum quidem non de humano ingenio invente sed humanum ingenium invenit eas
        de sonitu malleorum, ut Boetius refert.</p>
      <p xml:id="CICNM10344">73. DE MORE ORGANIZANDI</p>
      <p xml:id="CICNM10345">De organizandi vero more aptiorem viam auctores hanc esse docuerunt, ut sit
        prima corda precedens postquam sit quarta eidem retro succedens, sic secunda cum quinta, sic
        tertia cum sexta, sic quarta cum septima. Sit igitur <pb n="[226]"/>lychanos hypaton corda
        in archo proto constituta precedens, sitque ei vox organalis proslambanomenos quarta
        succedens. Sit hypate meson corda in archo deutero constituta precedens, sitque ei vox
        organalis hypate hypaton quarta succedens. Sit parhypate meson corda in archo trito
        constituta precedens, sitque ei vox organalis parhypate hypaton quarta succedens. Sit
        lychanos meson corda in archo tetrardo constituta precedens, sitque ei vox organalis
        lychanos hypaton quarta succedens. Sit igitur diapason archo proti constituta in cantu ut
        precedat. Sit post eam diapason plagis proti descripta ut succedat. Sit diapason archo
        deuteri constituta in cantu ut precedat. Sit post eam diapason plagis deuteri descripta ut
        succedat. Sit diapason archo triti constituta in cantu ut precedat. Sit post eam diapason
        plagis triti descripta ut succedat. Sit diapason archo tetrardi constituta in cantu ut
        precedat. Sit post eam diapason plagis tetrardi descripta ut succedat.</p>
      <p xml:id="CICNM10346">
        <pb n="[228]"/>[Ciconia, 228; text: archo tetrardus, plagis tetrardi, archo tritus, plagis
        triti, archo deuterus, plagis deuteri, archo protus, plagis proti, A, B, C, D, E, F, G, a,
        [sqb], c, d, e, f, g] <figure>
          <graphic url="/images/CICNM1_24GF.gif"/>
        </figure></p>
      <p xml:id="CICNM10347">
        <pb n="[230]"/>[Ciconia, 230; text: he organizant, he precedunt, F, c, d, e, G, a, Miserere
        mei Deus] <figure>
          <graphic url="/images/CICNM1_25GF.gif"/>
        </figure></p>
      <p xml:id="CICNM10348">
        <pb n="[232]"/>74. DE OCCURSU ORGANI</p>
      <p xml:id="CICNM10349">De occursu organi statutum est in libris auctorum ut semper fiat aut per
        tonum, aut per ditonum, per semitonium vero nusquam. Sub trito enim tonus deest, ideo nec
        occursus per tonum nec organum deponi per eum licet, ut Encheridion liber et Guido refert.
        Nam protus et tetrardus occursus organi habent per tonum, ut parhypate hypaton ad lychanos
        hypaton, et parhypate meson ad lychanos meson. Deuterus vero aliquando per tonum, aliquando
        per ditonum, ut lychanos hypaton ad hypate meson, et parhypate hypaton ad hypate meson.
        Omnia vero que usque nunc protulimus, ipse dedit et docuit qui Christus Dominus est, et qui
        habet omnem sapientiam et petentibus eam dat, et non improperat. Qui es benedictus in
        secula. Amen.</p>
      <p xml:id="CICNM10350">Explicit liber primus de consonantiis.</p>
    </body>
  </text>
</TEI>
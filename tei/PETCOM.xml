<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Compendium de discantu mensurabili</title>
        <title type="abbrev">PETCOM</title>
        <author><persName>Petrus dictus Palma ociosa</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Corrector</resp>
          <persName>Luminita Florea Aluas</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1992">1992</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Johannes Wolf, "Ein Beitrag zur Diskantlehre des 14. Jahrhunderts,"
            <emph>Sammelbände der Internationalen Musikgesellschaft</emph> 15 (1913-14), 505–34. </bibl>
        <bibl type="work">
          <title>Petrus dictus Palma ociosa: Compendium de discantu mensurabili</title>
          <idno type="LML">PETR. PALM.</idno>
        </bibl>
        <listWit>
          <witness>
            <idno type="RISM">D-EF 8° 94, 59v-68</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="PETCOM0001">
        <pb n="[505]"/>Compendium de discantu mensurabili compilatum a fratre Petro dicto Palma
        ociosa.</p>
      <p xml:id="PETCOM0002">Ad honorem Sanctae et Individuae Trinitatis et intemeratae virginis
        Mariae totiusque curiae celestis necnon ad devotionem fidelium excitandam quandam <pb
          n="[506]"/>artem sive doctrinam compendiosam de discantu mensurabili edere proposui,
        quatinus regi regum omnium salvatori subtiliter ac melodiose psallere cupientes dimissis
        instrumentis quibuscumque manufactis ex instrumentis naturalibus aliunde deifico natura
        mediante compositis ad psallendum convenientibus cum intentione cordis debita et vocis
        modulatione omni saecularitate et vana gloria postpositis harmoniam suavissimam Deo etiam
        hominibus acceptabilem impendere non differam divina officia celebrando. Quam quidem artem
        sive doctrinam in tribus capitulis divino mihi pneumate auxilia impendente percipere faciam
        complementum. In primo igitur capitulo agetur de discantu simplici et eius speciebus, in
        secundo de falsa musica, in tertio de floribus musicae mensurabilis.</p>
      <p xml:id="PETCOM0003">
        <pb n="[507]"/>Primo igitur videndum est de simplici discantu. Sed antequam ulterius
        procedamus, primo et principaliter videamus, quid sit musica in generali et in speciali,
        deinde quid sit musicus et quis dicitur esse musicus et quis non et ulterius, quid sit
        cantus et discantus.</p>
      <p xml:id="PETCOM0004">Musica est ars sive scientia bene et recte modulandi sono cantuque
        congrua vel musica secundum quod dicit beatus Isidorus est peritia modulationis sono
        cantuque consistens. Et dicitur musica a moys, quod est aqua, et ycos scientia, quasi
        scientia aquatica. Unde musica interpretatur achates ideo quod plectrum linguae semper est
        humidum et nulla vox procedit ab ore modulantis nisi aquatice, vel musica a musis per
        derivationem. Novem enim dicuntur esse musae. Nota, quod novem sunt instrumenta quae vocem
        humanam operantur scilicet duo labia, quatuor dentes principales, palatum linguae,
        concavitas gutturis, anhelitus et pulmones. Unde versus:</p>
      <p xml:id="PETCOM0005">Instrumenta novem sunt: pulmo, lingua, palatum,</p>
      <p xml:id="PETCOM0006">Quatuor et dentes et duo labia simul.</p>
      <p xml:id="PETCOM0007">Dicto de musica in generali, dicendum est de eadem in speciali. Unde
        notandum, quod Musica dividitur in musicam mensurabilem et non mensurabilem. Musica
        mensurabilis est vere perfecteque canendi scientia, omnium musicantium vocum speculatrix,
        gubernatrix et magistra. Vel sic: Musica mensurabilis est quae per tempora praecise et recte
        est mensuratrix. Musica immensurabilis est illa, per quam cantatur divinum officium secundum
        gamma manus et monocordum et secundum tropos abusive tonos nominatos principales et
        collaterales, de quibus beati Jeronimus, Gregorius et (fol. 60a) Guido cum pluribus aliis
        tractaverunt. Et dicitur immensurabilis, quia sine certo numero temporum cantatur; similiter
        ad voluntatem cantantis pronuntiatur secundum quod sibi melius placuerit et visum fuerit
        oportunum.</p>
      <p xml:id="PETCOM0008">Musicus est qui ratione perpensa canendi scientiam non servitio operis,
        sed imperio speculationis assumpsit. Non enim dicitur musicus vel cantor sed bestia, qui
        facile aut praesumptuose plures cantus emendat, nisi prius per omnes modos et regulas artis
        investigaverit, si forsan in aliquo stare possint. Nec etiam dicitur verus musicus, qui voce
        vel manibus tantummodo operatur, sed qui de musica noverit regulariter loqui et certis
        rationibus eius sensum plenius enodare.</p>
      <p xml:id="PETCOM0009">Cantus est inflexio vocis ad vocem. Discantus est aliquorum diversorum
        cantuum duarum vel plurium vocum secundum modum et tempus ad aures pervenientium dulcis
        melodia. Et dicitur discantus quasi diversus cantus, eo quod illi cantus, ex quibus
        discantus componitur, debent differre, ita quod, quando unus ascendit, alter descendat et e
        contrario. Possunt tamen ambo simul ascendere et descendere propter cantus pulchritudinem
        vel propter defectum vocis et etiam causa necessitatis. Et talis ascensio sive descensio non
        debet fieri eodem modo. Immo debet quanto decentius potest floribus adornari. Concedo tamen
        ascendere simul et descendere eodemque modo sive divisione aliqua in speciebus sive
        differentiis imperfectis sicut est semiditonus, ditonus et tonus cum diapente. Nec etiam in
        speciebus sive differentiis musicalibus praedictis perfectis aut imperfectis neque in media
        consulo fieri eodem modo duas vel plures consonantias unisonantes in eodem spatio sive linea
        existentes.</p>
      <p xml:id="PETCOM0010">
        <pb n="[508]"/>His visis videamus breviter, ex quibus speciebus musicae discantus valeat
        ordinari. Unde notandum est, quod omnis simplex discantus, qui nihil aliud est quam punctus
        contra punctum sive notula naturalibus instrumentis formata contra aliam notulam,
        simpliciter potest componi et ordinari ex unisono, semiditono, ditono, diapente, tono cum
        diapente et diapason. Ad evidentiam istarum specierum musicalium discantus praedictarum, ut
        clarius intelligatur, est scire necessarium, quid sit vox in musica et quid sit tonus et
        semitonium. Vox in musica, ut dicit beatus Isidorus, est sonorum notarum signorumve
        coadunatio, vel vox secundum musicam est quaelibet notula naturalibus instrumentis formata
        tam in cantu mensurabili quam non mensurabili. Et est sciendum, quod 6 sunt notulae sive
        voces naturaliter formatae secundum musicum. Quae quidem voces in omni musica repetuntur,
        scilicet ut re mi fa sol la (fol. 60b). Insuper est notandum, quod omnis vox musicalis aut
        est intensa aut remissa, quia dicit Isidorus: consonantia est dissimilium inter se vocum in
        unum redacta concordia, et Gregorius: consonantia est acuti gravisque soni mixtura
        universaliter uniformiterque auribus accidens. Tonus consonativus ut dicit Papyas est
        legitimum acuminis vel gravitatis [spatium] de sono ad sonum. Item Boetius: Tonus est legale
        spatium elevationis seu depositionis continens in se duo semitonia. Vel sic: Tonus est
        distantia unius vocis ad aliam tam ascendendo quam etiam descendendo sibi propinquiorem, ut
        si dicamus ut re, re ut, re mi, mi re, fa sol, sol fa, sol la, la sol. Et dicitur tonus a
        tono tonas, eo quod perfecte et distincte dicit distantiam inter duas voces. Semitonium est
        elevatio seu depositio solius mi ad fa et e contrario dicendo mi fa, fa mi. Et dicitur
        semitonium de semi indeclinabile, quod signat idem quod dimidium, et tonus toni Unde
        semitonium quasi dimidium toni.</p>
      <p xml:id="PETCOM0011">His igitur omnibus diligentia qua decet consideratis, ad primam speciem
        discantus ordinandam et disponendam adiuvante Domino veniamus.</p>
      <p xml:id="PETCOM0012">Unisonus est omnis sonus naturalibus instrumentis formatus sine
        intentione vel depressione immediate prolatus; vel sic: unisonus est unius et eiusdem vocis
        immediata repetitio. Et dicitur unisonus ab unus, a, um et sonus, ni quasi unus sonus et
        immediate repetitus, ut hic:</p>
      <p xml:id="PETCOM0013">[SIMG15:508,1; text: exemplum] <figure>
          <graphic url="/images/PETCOM_01GF.gif"/>
        </figure></p>
      <p xml:id="PETCOM0014">Possumus enim ascendere ab unisono ad alias species sive differentias
        discantus supra ipsum existentes, ut hic patet:</p>
      <p xml:id="PETCOM0015">[SIMG15:508,2; text: Discantus. Tenor.]</p>
      <p xml:id="PETCOM0016">Possumus etiam descendere ab aliis speciebus sive differentiis
        discantus ad unisonum, ut hic patet:</p>
      <p xml:id="PETCOM0017">
        <pb n="[509]"/>[SIMG15:509,1; text: Discantus. Tenor.]</p>
      <p xml:id="PETCOM0018">Semiditonus est quaedam alia species discantus, quae alias vocatur
        tertia minor continens legitimum spatium unius toni cum semitonio et tres voces immediate
        sequentes tam in elevatione quam in depressione, ut hic:</p>
      <p xml:id="PETCOM0019">[SIMG15:509,2; text: exemplum]</p>
      <p xml:id="PETCOM0020">Et dicitur semiditonus a semus, sema, mum, quod est imperfectus, ta,
        tum, quasi imperfectus ditonus. Exemplum de duobus insimul:</p>
      <p xml:id="PETCOM0021">[SIMG15:509,3; text: Discantus. Tenor.]</p>
      <p xml:id="PETCOM0022">Vel ubi cantus descendat per quatuor voces divisim et discantus
        similiter descendat per unam vocem ad diapente vel e contrario, ut hic:</p>
      <p xml:id="PETCOM0023">[SIMG15:509,4; text: Discantus. Tenor.]</p>
      <p xml:id="PETCOM0024">Ditonus est quaedam alia species discantus, quae alio nomine tertia
        maior nuncupatur (fol. 61a), continens legale spatium duorum tonorum et tres voces simul
        coniunctas tam ascendendo quam descendendo, ut hic:</p>
      <p xml:id="PETCOM0025">[SIMG15:509,5; text: exemplum]</p>
      <p xml:id="PETCOM0026">Et dicitur ditonus a dia, quod est duo, et tonus, ni, quasi duo toni
        legitime coniuncti, et non debet fieri, nisi ipsam immediate sequatur diapente vel tonus cum
        diapente, ut hic:</p>
      <p xml:id="PETCOM0027">[SIMG15:509,6; text: Exemplum primi. Exemplum secundi.]</p>
      <p xml:id="PETCOM0028">
        <pb n="[510]"/>Diapente est quaedam alia species discantus, quae quinta alias nominatur
        continens legitimum spatium trium tonorum et unius semitonii et quinque voces immediate
        sequentes tam in elevatione quam in depressione, ut hic:</p>
      <p xml:id="PETCOM0029">[SIMG15:510,1; text: exemplum.] <figure>
          <graphic url="/images/PETCOM_02GF.gif"/>
        </figure></p>
      <p xml:id="PETCOM0030">Et dicitur a dia, quod est de, et penta, quod est quinque, quasi de
        quinque vocibus constans. Possumus enim ascendere et descendere de diapente ad omnes alias
        species discantus supra ipsum et sub ipso existentes, licet de natura sua habeat fieri in
        mediis vocibus inter superiores et inferiores de duobus. Exemplum ut hic:</p>
      <p xml:id="PETCOM0031">[SIMG15:510,2; text: Discantus. Tenor.]</p>
      <p xml:id="PETCOM0032">Tonus cum diapente est quaedam alia species discantus, quae alio nomine
        sexta vocatur continens legale spatium quatuor tonorum et unius semitonii et sex voces simul
        coniunctas tam ascendendo quam descendendo, ut hic:</p>
      <p xml:id="PETCOM0033">[SIMG15:510,3; text: Exemplum]</p>
      <p xml:id="PETCOM0034">Et non debet fieri, nisi cantus descendat per unam vocem ad diapason,
        ut hic:</p>
      <p xml:id="PETCOM0035">[SIMG15:510,4; text: Discantus. Tenor.]</p>
      <p xml:id="PETCOM0036">Vel discantus sit in diapason pro prima voce supra tenorem et pro
        secunda voce descendat per semiditonum divisim et erit in tono cum diapente et pro tertia
        voce descendat unum tonum et sic habemus (fol. 61b) diapente tenore non mutato:</p>
      <p xml:id="PETCOM0037">[SIMG15:510,5; text: Discantus. Tenor.]</p>
      <p xml:id="PETCOM0038">
        <pb n="[511]"/>Vel discantus pro prima voce sit in diapente supra tenorem et pro secunda
        voce ascendat unum tonum et erit in tono cum diapente et iterum descendat a dicto tono cum
        diapente per unum tonum et habemus diapente, tenore tamen non mutato, ut hic:</p>
      <p xml:id="PETCOM0039">[SIMG15:511,1; text: Discantus. Tenor.]</p>
      <p xml:id="PETCOM0040">Diapason est quaedam alia species discantus, quae alias duplum vel
        octava nuncupatur concordans ad modum unisoni, continens legitimum spatium quinque tonorum
        et duorum semitoniorum et octo voces immediate sequentes tam in elevatione quam in
        depressione, ut hic:</p>
      <p xml:id="PETCOM0041">[SIMG15:511,2; text: Exemplum.]</p>
      <p xml:id="PETCOM0042">Et dicitur diapason a dia, quod est de, et pan, quod est totum, et
        seron (!), quod est vox, quasi in se continens omnes alias voces scilicet species discantus
        antedictas. Possumus enim descendere de diapason ad omnes alias species discantus praedictas
        sub ipso existentes, ut hic:</p>
      <p xml:id="PETCOM0043">[SIMG15:511,3; text: Discantus. Tenor.]</p>
      <p xml:id="PETCOM0044">Et habet fieri de natura sua in inferioribus tenoris vocibus. Si forte
        aliquis supra diapason voluerit discantare, debet ibidem ordinare discantum suum veluti
        supra unisonum, sicut superius est expressum. Et ideo sicut semiditonus supra unisonum
        requirit unisonum seu diapente descendendo, ita et per easdem regulas semiditonus supra
        diapason requirit diapason vel diapente supra diapason descendendo, ut hic:</p>
      <p xml:id="PETCOM0045">[SIMG15:511,4; text: Discantus. Tenor.]</p>
      <p xml:id="PETCOM0046">Et sicut ditonus supra unisonum requirit diapente seu aliam speciem
        discantus ascendendo, ita per easdem regulas ditonus supra diapason requirit diapente supra
        diapason sive aliam speciem (fol. 62a) discantus ascendendo, ut hic patet exemplum de
        omnibus:</p>
      <p xml:id="PETCOM0047">
        <pb n="[512]"/>[SIMG15:512,1; text: Discantus. Tenor.] <figure>
          <graphic url="/images/PETCOM_03GF.gif"/>
        </figure></p>
      <p xml:id="PETCOM0048">Istarum autem discantus [specierum] quaedam sunt perfectae, quaedam
        imperfectae et una media. Perfectae sunt unisonus et diapason et dicuntur perfectae, eo quod
        perfectam generant consonantiam et finalem. Imperfectae sunt semiditonus, ditonus, tonus cum
        diapente et dicuntur imperfectae, quia imperfectam generant consonantiam et infinalem. Et
        media est diapente, et dicitur media, eo quod mediocriter se habet inter species discantus
        superiores scilicet et inferiores, et est species finalis et est super omnes audientibus
        delectabilis et melodiosa. In natura autem specierum discantus praedictarum debet incipi seu
        fieri discantus praeterquam tantummodo in speciebus perfectis sive in media sicut in
        unisono, diapason et diapente. Praeterea notandum est, quod omnes species discantus
        praedictae debet una alteri viciniori quam poterit aptari et etiam ordinari, verbi gratia,
        ut si cantus ascendat per voces sese immediate sequentes et discantus sit in diapason supra
        cantum praedictum, post diapason debemus facere diapente descendendo contra cantum dictum
        semiditonum et ultimo unisonum, ut hic:</p>
      <p xml:id="PETCOM0049">[SIMG15:512,2; text: Discantus. Tenor.]</p>
      <p xml:id="PETCOM0050">Et si cantus descendat gradatim per voces sese immediate sequentes, ut
        dictum est, et discantus sit in unisono, tunc debemus facere post unisonum ditonum addendo
        dictum diapente, post tonum cum diapente et ultimo diapason, ut patet in sequenti
        exemplo:</p>
      <p xml:id="PETCOM0051">[SIMG15:512,3; text: Discantus. Tenor.]</p>
      <p xml:id="PETCOM0052">Insuper nota, quod, licet omnes species discantus antedictae decentius
        stant et ordinantur in locis praedictis quam in aliis quibuscumque, possunt tamen ordinari
        et fieri, ubicumque volueris, hoc cautius observato, quod unicuique speciei discantus
        debitus numerus tonorum et semitoniorum observetur modo et forma superius annotatis.</p>
      <p xml:id="PETCOM0053">
        <pb n="[513]"/>[SIMG15:513,1; text: Contrapunctum quasi in loco tripli. Contrapunctum loco
        moteti. Tenor utriusque.]</p>
      <p xml:id="PETCOM0054">[SIMG15:513,2]</p>
      <p xml:id="PETCOM0055">Detractato de simplici discantu et de eius speciebus modo restat
        detractandum de falsa musica. Unde primo notandum (fol. 62b) est, quod omnis species
        discantus, excepto unisono et semiditono, quandoque reperitur imperfecta propter defectum
        semitonii, et tunc oportet necessario, quod per falsam musicam perficiatur. Et quia falsa
        musica cuilibet speciei discantus, unisono semiditono dumtaxat exceptis, ut dictum est, est
        necessaria, idcirco videamus, quid sit falsa musica et quare fuit inventa et ubi sit
        necessaria. Falsa musica est quae non potest inveniri in Gamma manus secundum artem plani
        cantus ab initio sibi imposita. Vel sic: Falsa musica est adventicia scientia inventa causa
        adiutorii. Falsa enim musica fuit inventa propter defectum semitonii, qui potest accidere in
        quacumque specie discantus praeter unisonum et semiditonum, ut praedicitur. Est ergo falsa
        musica in discantu valde necessaria et primo in specie quae dicitur tertia. Ubicunque igitur
        reperti fuerint re fa vel mi sol et e contrario in tribus vocibus continue ascendentibus
        sive descendentibus idest semiditonus, si requirat unisonum seu diatonice descendendo, et
        tunc falsa musica non est necessaria, quia omnis semiditonus descendens non indiget
        adiutorio, ut hic:</p>
      <p xml:id="PETCOM0056">[SIMG15:513,3; text: Discantus. Tenor.]</p>
      <p xml:id="PETCOM0057">Sed si discantus sit ascendens et requirens diapente seu aliam speciem
        discantus ascendendo, tunc illa species discantus imperfecta debet perfici in discantu <pb
          n="[514]"/>sustinendo semitonium. Et tunc amplius non erit semiditonus, immo ditonus
        perfectus et debet fieri in signum falsae musicae ante notam taliter elevatam, ut hic
        patet:</p>
      <p xml:id="PETCOM0058">[SIMG15:514,1; text: Discantus. Tenor.] <figure>
          <graphic url="/images/PETCOM_04GF.gif"/>
        </figure></p>
      <p xml:id="PETCOM0059">Et si forte contigerit discantum fieri sub tenore, propter hoc minime
        mutabitur planus cantus, sed bene caveat discantor, ne differentias sive species discantus
        in quantitate tonorum et semitoniorum sibi de iure debitorum faciat imperfectas, quia ex hoc
        posset maxima discordia suboriri. Immo cautius quam poterit omnes species discantus sive
        differentias, prout cuilibet competit, sustineat et disponat:</p>
      <p xml:id="PETCOM0060">[SIMG15:514,2; text: Tenor. Discantus.]</p>
      <p xml:id="PETCOM0061">Ista namque praedicta in omnibus speciebus sive differentiis
        musicalibus observanda est. Aliquotiens tamen reperitur contrarium in quibusdam motetis et
        rondellis, in quibus cantus planus in falsam musicam transmutatur. Sed non est intentionis
        meae in arte illa cantum planum in aliquod devium transmutare, sed pro posse meo communes
        ipsius regulas observabo. Et sicut diximus de semiditono et ditono supra unisonum, ita et
        per easdem regulas dicendum est de eisdem supra diapason usque ad duplex vel triplex
        diapason secundum uniuscuiusque vocis qualitatem.</p>
      <p xml:id="PETCOM0062">Dicto de tertia seu de semiditono et ditono, modo dicendum est de
        quinta sive de diapente. Ubicumque igitur evenerit mi et fa dupliciter in quinque vocibus
        immediate ascendentibus seu descendentibus, ibi est quinta (fol. 63a) imperfecta ex
        semitonio. Debet enim perfici in discantu sustinendo semitonium et tunc fiat [sqb] falsae
        musicae ante notam taliter elevatam, ut hic:</p>
      <p xml:id="PETCOM0063">[SIMG15:514,3; text: Discantus. Tenor.]</p>
      <p xml:id="PETCOM0064">Et sicut diximus de quinta seu diapente usque ad diapason supra
        unisonum, ita et per easdem regulas dicendum est de eadem supra diapason usque ad duplex vel
        triplex diapason.</p>
      <p xml:id="PETCOM0065">
        <pb n="[515]"/>Dicto de quinta seu diapente, restat dicendum de sexta sive tono cum
        diapente. Unde nota: ubicumque reperti fuerint mi et fa dupliciter in sex vocibus coniunctim
        ascendentibus seu descendentibus, ibi est sexta imperfecta ex semitonio. Debet enim perfici
        in discantu sustinendo semitonium et tunc debet fieri in signum falsae musicae ante notulam,
        ut hic:</p>
      <p xml:id="PETCOM0066">[SIMG15:515,1; text: Discantus. Tenor.]</p>
      <p xml:id="PETCOM0067">Detractato de sexta sive de tono cum diapente, ultimo restat
        detractandum de octava sive diapason. Igitur diapason potest fieri in discantu, ubicumque
        volueris, mutando et psallendo vel [per] b vel per [sqb] sicut cantus proprius excepto,
        quando cantus proprius fit per [b] in b fa [sqb] mi gravi et discantus est sub eodem cantu
        in B-mi volens idem facere diapason. Quia vero in illis octo vocibus inveniuntur fa et mi
        tripliciter, idcirco oportet necessario deprimere semitonium in discantu praedicto et tunc
        debet fieri [b] in B-mi in signum falsae musicae deprimendo semitonium, ut hic:</p>
      <p xml:id="PETCOM0068">[SIMG15:515,2; text: Tenor. Discantus.]</p>
      <p xml:id="PETCOM0069">Praeterea notandum est in generali, quod falsa musica dicitur proprie,
        quando locabitur [b] molle vel [sqb] quadratum in locis non usitatis. Et ubi ponitur [b], in
        eodem loco et sub eadem voce deprimitur semitonium ultra cantum consuetum. Et ubi ponitur
        [sqb], in eodem loco et sub eadem voce sustinetur semitonium ultra cantum consuetum in locis
        non usitatis. Ponitur enim ad differentiam duplicis b fa [sqb] mi gravis scilicet et acuti,
        ubi communiter b vel [sqb] situatur, ad denotandum, quis cantus seu discantus per [b] vel
        per [sqb] debeat modulari.</p>
      <p xml:id="PETCOM0070">Iterum notandum est, quod mutationes possunt fieri in falsa musica
        mutando de vera musica in falsam et e contrario iuxta cantuum variationes. Quae quidem
        variationes sunt mutationes tam in vera musica quam in falsa. Desinentes in ut vel in re vel
        mi semper ascendere dinoscuntur; sed omnes aliae mutationes in fa vel in sol vel in la
        desinentes, ubicumque fuerint, deprimuntur. Ceterum non est oblivioni tradendum, quod falsa
        musica potest accipi communiter in B-mi dicendo ut ibidem pro voce et ascendendo per voces
        usque ad G-solreut (fol. 63b) grave vel dicendo la pro voce in G-solreut <pb n="[516]"
        />praedicto descendendo per voces usque in B-mi, mutando tamen per falsam musicam, quando
        videbitur expedire, et hoc propter diapente vel diapason sub b fa et mi gravi discantando
        sub tenore in B-mi scilicet et E-lami aliquando exeuntes, ut hic:</p>
      <p xml:id="PETCOM0071">[SIMG15:516,1; text: Discantus. Tenor.]</p>
      <p xml:id="PETCOM0072">Idem est iudicandum de b fa [sqb] mi acuto contra e-lami acutum propter
        diapente, discantando similiter sub tenore, ut hic patet in exemplo:</p>
      <p xml:id="PETCOM0073">[SIMG15:516,2; text: Discantus. Tenor.]</p>
      <p xml:id="PETCOM0074">Et similiter falsa musica potest communiter accipi in d-lasolre dicendo
        ut ibidem pro voce ascendente [quod] per voces usque b fa [sqb] mi acuto, descendendo per
        voces usque in d-lasolre mutando nihilominus per falsam musicam, quando necesse fuerit et
        hoc propter diapente sive tonum cum diapente supra b fa [sqb] mi grave discantando supra
        tenorem in f-faut et g-solreut acutum tam in elevatione quam in depressione quandoque
        similiter exeuntes, ut hic patet in exemplo:</p>
      <p xml:id="PETCOM0075">[SIMG15:516,3; text: Discantus. Tenor.]</p>
      <p xml:id="PETCOM0076">Viso de falsa musica diligenter, ultimo restat videndum de floribus
        musicae mensurabilis. Sicut videmus arborem tempore aestatis adornatam et decoratam floribus
        et animam sanctam hominis virtutibus necnon etiam beatissimam virginem Mariam de
        incarnatione filii sui unigeniti sine corruptione, sic omnis discantus de floribus musicae
        mensurabilis adornatur et etiam decoratur. Dicunt enim flores musicae mensurabilis, quando
        plures voces seu notulae, quod idem est, diversimode figuratae secundum uniuscuiusque
        qualitatem ad unam vocem seu notulam simplicem tantum quantitatem illarum <pb n="[517]"
        />vocum continentem iusta proportione reducuntur. Quamvis autem nonnulli dicant et affirment
        flores scientiae musicalis fore innumerabiles secundum diversos modos discantus, et de
        innumerabilibus non valet haberi certitudo, volentes ob hanc causam de floribus huiusmodi
        aliquam artem componere. Tamen ne iuvenes et alii cupientes in dicta scientia proficere
        aliquam artem de eadem non habentes ob hoc fiant tepidi et remissi istam scilicet
        addiscendo, idcirco ego circa capacitatem ingenioli mei XII modos seu maneries de discantu
        mensurabili floribus adornato compilavi. Qui quidem modi seu maneries, prout (fol. 64a)
        cuilibet competit, ordinantur sub modo perfecto et imperfecto et sub tempore perfecto et
        imperfecto et sub prolatione maiori et minori.</p>
      <p xml:id="PETCOM0077">Modus in musica mensurabili est, quidquid occurrit per debitam mensuram
        longarum notarum, brevium, semibrevium et minimarum seu valoris earundem et dividitur in
        modum perfectum et imperfectum. Modus perfectus est, quando tres breves perfectae vel
        imperfectae vel valor maioris prolationis vel minoris accipiuntur pro perfectione. Modus
        vero imperfectus est, quando duo etc.</p>
      <p xml:id="PETCOM0078">Maior prolatio est, quando tres minimae vel valor accipitur pro una
        perfecta semibrevi. Minor prolatio est, quando duae minimae tantummodo vel valor accipiuntur
        pro una semibrevi imperfecta. Semibrevis perfecta est, quae valet tres minimas. Semibrevis
        imperfecta est, quando tantum duas minimas comprehendit.</p>
      <p xml:id="PETCOM0079">Et quia dicitur a vulgo: omne bonum in commune deductum clarius
        elucescit, ne illud bonum a Deo mihi collatum in me mortificetur et extinguatur, immo
        proximis meis in Christo fratribus per me ipsum caritate distribuatur et benigne quidem
        summis desiderio affectibus, idcirco istos 12 modos, ut clarius elucescant cunctis iuvenibus
        subtiliter discantare volentibus, isto modo sensui declarandos et etiam ordinandos videlicet
        [quod] a perfecto modo, qui consistit in una longa perfecta sive in tribus brevibus
        perfectis de maiori prolatione usque ad unam brevem perfectam minoris prolationis secundum
        modos seu maneries de tempore perfecto, secundum sui diminutionem ordinariam intendo
        declarare. Et a modo perfecto, qui consistit in una longa perfecta sive in tribus brevibus
        imperfectis de maiori prolatione usque ad unam brevem imperfectam minoris prolationis sex
        alios [modos] sive maneries de tempore imperfecto secundum uniuscuiusque diminutionem
        ordinariam pro posse meo domino cooperante declarabo. Quod siquidem 12 modi sive maneries ex
        eisdem speciebus musicalibus, a quibus simplex discantus componitur et ordinatur, et isti
        similiter ordinati sunt, et nihilominus iste discantus claris, ut dictum est, floribus
        adornatus una cum speciebus musicalibus ante dictis quandoque descendit et ascendit vicissim
        per dissonantias, videlicet per semitonium, tonum, diatessaron, tritonum, semitonium cum
        diapente, [semiditonum cum diapente] et ditonum cum diapente, de quibus dissonantiis per
        ordinem est videndum.</p>
      <p xml:id="PETCOM0080">Quid sit tonus et semitonium, dictum est supra capitulo primo.
        Diatessaron est quaedam dissonantia continens legitimum spatium duorum tonorum et unius
        semitonii et quatuor voces immediate sequentes, ut hic:</p>
      <p xml:id="PETCOM0081">
        <pb n="[518]"/>[SIMG15:518,1] <figure>
          <graphic url="/images/PETCOM_05GF.gif"/>
        </figure></p>
      <p xml:id="PETCOM0082">Et dicitur diatessaron a dia, quod est de, (fol. 64b) et tetras, quod
        est quatuor, quasi de quatuor vocibus constans.</p>
      <p xml:id="PETCOM0083">Tritonus est quaedam alia dissonantia continens legale spatium trium
        tonorum et quatuor voces simul coniunctas, ut hic:</p>
      <p xml:id="PETCOM0084">[SIMG15:518,2; text: Exemplum:]</p>
      <p xml:id="PETCOM0085">Et dicitur tritonus a tris, quod est tres, et tonus, ni, quasi constans
        ex tribus tonis perfectis.</p>
      <p xml:id="PETCOM0086">Semitonium cum diapente est quaedam alia dissonantia continens
        legitimum spatium trium tonorum et duorum semitoniorum et sex voces immediate sequentes, ut
        hic:</p>
      <p xml:id="PETCOM0087">[SIMG15:518,3; text: Exemplum:]</p>
      <p xml:id="PETCOM0088">Semiditonus cum diapente est quaedam alia dissonantia continens legale
        spatium quatuor tonorum et duorum semitoniorum et septem voces simul coniunctas, ut hic:</p>
      <p xml:id="PETCOM0089">[SIMG15:518,4; text: Exemplum:]</p>
      <p xml:id="PETCOM0090">Ditonus cum diapente est quaedam alia dissonantia continens legale
        spatium quinque tonorum et unius semitonii et septem voces immediate sequentes, ut hic
        patet:</p>
      <p xml:id="PETCOM0091">[SIMG15:518,5; text: Exemplum:]</p>
      <p xml:id="PETCOM0092">Quid sit ditonus et semiditonus dictum est supra capitulo primo.</p>
      <p xml:id="PETCOM0093">Sed sciendum est, quod illae species discantus praedictae dicuntur
        dissonantiae, eo quod nullo modo possunt se diu compati secundum auditum, quin generent
        discordantiam. Est autem discordantia diversorum sonorum sibimet permixtorum ad aures
        pervenientium dura collisio. Nota, quod quamvis in istis dissonantiis non debeamus diutius
        commorari, possumus tamen ascendere et descendere per eas breviter ad omnes alias species
        sive differentias discantus tam perfectas et medias quam etiam imperfectas. His igitur
        omnibus diligenter inspectis ad primum modum de discantu mensurabili floribus adornato
        disponendum et ordinandum breviter accedamus.</p>
      <p xml:id="PETCOM0094">Primus modus discantus mensurabilis floribus adornati constat ex tribus
        brevibus perfectis ex maiori prolatione. Unde est advertendum, quod illae tres breves
        perfectae possunt esse in uno solo corpore integro videlicet in longa perfecta. Et ista
        longa trium temporum potest dividi et diminui in longam imperfectam a tertia parte sui
        scilicet a brevi praecedente vel subsequente vel valore ipsius sive in breves, semibreves et
        minimas usque ad 27 minimas vel in valorem aliquarum ipsarum brevium, semibrevium et
        minimarum scilicet in pausas iuxta voluntatem et possibilitatem sive distinctionem
        discantantis. Verum sicut discantator potest ordinare discantum in <pb n="[519]"/>illo primo
        modo de eisdem notulis et pausis et dividere istam longam in partes praedictas vel in
        aliquas earundem partium, ita et eadem ratione potest dividere et diminuere in omnibus modis
        sive maneriebus (fol. 65a) sequentibus omnes alias longas, breves, semibreves maioris et
        minoris prolationis, prout sibi melius videbitur expedire secundum uniuscuiusque notulae
        quantitatem. Quae quidem longae, breves et semibreves suis locis debitis cum exemplis, prout
        quilibet competit, adoptanti plenius exponentur. Quare de divisione et diminutione huiusmodi
        quoad praesens nihil amplius est dicendum.</p>
      <p xml:id="PETCOM0095">[SIMG15:519; text: Exemplum de primo modo discantus mensurabilis
        floribus adornato. Tenor primi modi. Exemplum primi modi.]</p>
      <p xml:id="PETCOM0096">
        <pb n="[520]"/>[SIMG15:520,1] <figure>
          <graphic url="/images/PETCOM_06GF.gif"/>
        </figure></p>
      <p xml:id="PETCOM0097">Secundus modus constat de duabus brevibus perfectis de maiori
        prolatione. Et possunt istae duae breves existere in uno solo corpore scilicet in longa
        imperfecta eiusdem prolationis et ista longa potest dividi et diminui in breves, semibreves
        et minimas seu in valorem earundem usque ad 18, ut hic:</p>
      <p xml:id="PETCOM0098">[SIMG15:520,2; text: Exemplum secundi modi. Tenor.]</p>
      <p xml:id="PETCOM0099">
        <pb n="[521]"/>[SIMG15:521,1] <figure>
          <graphic url="/images/PETCOM_07GF.gif"/>
        </figure></p>
      <p xml:id="PETCOM0100">Tertius modus constat ex tribus brevibus de minori prolatione
        perfectis. Possunt enim illae tres breves existere in uno corpore scilicet in longa perfecta
        eiusdem prolationis et illa longa potest dividi et diminui in longam imperfectam a tertia
        sui parte scilicet a sola brevi praecedente vel subsequente vel valore ipsius sive in
        breves, semibreves, minimas vel in valorem earundem usque ad 18 minimas, ut patet in exemplo
        sequenti: (fol. 65b.)</p>
      <p xml:id="PETCOM0101">[SIMG15:521,2; text: Exemplum tertii modi. Tenor.]</p>
      <p xml:id="PETCOM0102">
        <pb n="[522]"/>[SIMG15:522,1] <figure>
          <graphic url="/images/PETCOM_08GF.gif"/>
        </figure></p>
      <p xml:id="PETCOM0103">Quartus modus constat ex duabus brevibus perfectis de minori
        prolatione. Possunt istae duae breves esse in uno solo corpore scilicet in longa imperfecta
        eiusdem prolationis. Et ista longa potest dividi et diminui in breves, semibreves et minimas
        vel in valorem earundem usque ad 12 minimas, ut patet hic in exemplo:</p>
      <p xml:id="PETCOM0104">[SIMG15:522,2; text: Exemplum quarti modi. Tenor eiusdem.]</p>
      <p xml:id="PETCOM0105">
        <pb n="[523]"/>[SIMG15:523] <figure>
          <graphic url="/images/PETCOM_09GF.gif"/>
        </figure></p>
      <p xml:id="PETCOM0106">Quintus modus constat ex una brevi perfecta de maiori prolatione.
        Potest enim ista brevis imperfici a tertia sui parte scilicet a sola semibrevi a parte ante
        vel a parte post. Et potest dividi et diminui in semibreves et minimas seu in valorem
        ipsarum ad 9 minimas, ut hic patet:</p>
      <p xml:id="PETCOM0107">
        <pb n="[524]"/>[SIMG15:524; text: Exemplum quinti modi. Tenor quinti modi.] <figure>
          <graphic url="/images/PETCOM_10GF.gif"/>
        </figure></p>
      <p xml:id="PETCOM0108">
        <pb n="[525]"/>Sextus modus constat ex una brevi perfecta minoris prolationis et illa brevis
        potest imperfici a tertia parte sui scilicet a sola semibrevi etiam cuiuscumque prolationis
        vel valore ipsius ante vel post. (fol. 66a.) Et potest dividi et diminui in semibreves et
        minimas et in valorem earundem usque ad 6 minimas, ut hic:</p>
      <p xml:id="PETCOM0109">[SIMG15:525; text: Exemplum de sexto modo. Item exemplum sexti modi.
        Tenor. Exemplum sexti modi.] <figure>
          <graphic url="/images/PETCOM_11GF.gif"/>
        </figure></p>
      <p xml:id="PETCOM0110">
        <pb n="[526]"/>[SIMG15:526,1] <figure>
          <graphic url="/images/PETCOM_12GF.gif"/>
        </figure></p>
      <p xml:id="PETCOM0111">Septimus modus, qui est primus de tempore imperfecto, constat ex tribus
        brevibus imperfectis de maiori prolatione. Possunt enim illae 3 breves esse in uno solo
        corpore videlicet in longa perfecta eiusdem prolationis. Et illa longa potest imperfici a
        tertia sui parte scilicet a sola brevi suae prolationis vel valore ipsius brevis ante vel
        post, vel potest dividi et diminui in breves, semibreves et minimas vel in valorem earundem
        usque ad 18 minimas, ut hic patet:</p>
      <p xml:id="PETCOM0112">[SIMG15:526,2; text: Exemplum septimi modi. Tenor.]</p>
      <p xml:id="PETCOM0113">
        <pb n="[527]"/>[SIMG15:527,1] <figure>
          <graphic url="/images/PETCOM_13GF.gif"/>
        </figure></p>
      <p xml:id="PETCOM0114">Octavus modus, qui est secundus in tempore imperfecto, constat ex
        duabus brevibus imperfectis de maiori prolatione. Et possunt illae duae breves remanere in
        uno corpore scilicet in longa imperfecta eiusdem prolationis, (fol. 66b) et ista longa
        potest dividi et diminui in semibreves et minimas et in valorem earundem usque ad 12
        minimas, ut hic:</p>
      <p xml:id="PETCOM0115">[SIMG15:527,2; text: Exemplum octavi modi. Item exemplum octavi modi.
        Tenor.]</p>
      <p xml:id="PETCOM0116">
        <pb n="[528]"/>[SIMG15:528,1] <figure>
          <graphic url="/images/PETCOM_14GF.gif"/>
        </figure></p>
      <p xml:id="PETCOM0117">Nonus modus, qui est tertius de tempore imperfecto, constat ex tribus
        brevibus imperfectis de minori prolatione. Possunt vero dictae breves in uno solo corpore
        existere, scilicet in longa perfecta eiusdem prolationis. Et ista longa potest imperfici a
        tertia sui parte scilicet a sola brevi suae prolationis subsequente vel praecedente vel
        valore ipsius brevis vel potest dividi et diminui per breves, semibreves et minimas vel per
        valorem earundem usque ad 12 minimas, ut hic:</p>
      <p xml:id="PETCOM0118">[SIMG15:528,2; text: Exemplum noni modi. Tenor.]</p>
      <p xml:id="PETCOM0119">
        <pb n="[529]"/>[SIMG15:529,1] <figure>
          <graphic url="/images/PETCOM_15GF.gif"/>
        </figure></p>
      <p xml:id="PETCOM0120">Decimus modus, qui est quartus de tempore imperfecto, constat ex duabus
        brevibus imperfectis de minori prolatione. Possunt tamen esse in uno corpore scilicet in
        longa imperfecta dictae prolationis, et ista longa potest dividi et diminui in breves,
        semibreves et minimas vel in valorem earundem usque ad 8 minimas, ut hic patet: (fol.
        67a.)</p>
      <p xml:id="PETCOM0121">[SIMG15:529,2; text: Exemplum decimi modi. Tenor.]</p>
      <p xml:id="PETCOM0122">
        <pb n="[530]"/>[SIMG15:530,1] <figure>
          <graphic url="/images/PETCOM_16GF.gif"/>
        </figure></p>
      <p xml:id="PETCOM0123">Undecimus modus, qui est quintus de tempore imperfecto, constat ex una
        brevi imperfecta de maiori prolatione. Quae quidem brevis potest existere in uno solo
        corpore, vel potest imperfici a minima ante vel post vel valore ipsius vel potest dividi et
        diminui per semibreves et minimas vel per valorem earundem usque ad 6 minimas, ut hic
        patet:</p>
      <p xml:id="PETCOM0124">[SIMG15:530,2; text: Exemplum undecimi modi. Item exemplum undecimi
        modi. Tenor eiusdem.]</p>
      <p xml:id="PETCOM0125">
        <pb n="[531]"/>[SIMG15:531; text: Exemplum undecimi modi.] <figure>
          <graphic url="/images/PETCOM_17GF.gif"/>
        </figure></p>
      <p xml:id="PETCOM0126">Duodecimus modus, qui est sextus de tempore imperfecto, constat ex una
        brevi imperfecta de minori prolatione. Potest enim ista brevis imperfici secundum quosdam a
        sola minima a parte praecedente vel subsequente. <pb n="[532]"/>Dicunt autem alii, quod in
        ista prolatione minori imperfecta prima notula debet figurari per semibrevem perfectam, cui
        semibrevi debet attribui punctus perfectionis et subsequi minima. Et utraque regula est
        bona. Et potest dividi et diminui in semibreves et minimas suae prolationis vel in valorem
        earundem usque ad quatuor minimas, ut patet hic:</p>
      <p xml:id="PETCOM0127">[SIMG15:532; text: Exemplum duodecimi modi. (fol. 67b.) Item exemplum
        duodecimi modi. Tenor.] <figure>
          <graphic url="/images/PETCOM_18GF.gif"/>
        </figure></p>
      <p xml:id="PETCOM0128">
        <pb n="[533]"/>[SIMG15:533] <figure>
          <graphic url="/images/PETCOM_19GF.gif"/>
        </figure></p>
      <p xml:id="PETCOM0129">Hic igitur habemus duodecim modos sive maneries de discantu mensurabili
        floribus adornato. Qui quidem 12 modi possunt sufficere ad omnem vocis prolationem secundum
        artem cantus naturalis, ita tamen quod unusquisque modus tam celeriter proferatur quam
        amplius ultra numerum sibi superius attributum minime valeat minorari. Praeterea ad
        declarandum perfectionem et imperfectionem maioris et minoris prolationis cuiuslibet modorum
        praedictorum est sciendum, quod perfectio tam in brevibus quam in semibrevibus quam in
        minimis ad ternarium numerum, imperfectio vero ad binarium numerum aequaliter reducuntur.
        Inde primus modus in omnibus suis divisionibus perfectus est, nam in prima sui divisione
        longa dividitur in 3 breves, in secunda divisione quaelibet brevis dividitur in 3 semibreves
        et in tertia divisione quaelibet semibrevis in 3 minimas aequaliter est divisa. Secundus
        modus, tertius et septimus habent eundem modum et eundem numerum minutarum, sed in hoc
        differunt, quia secundus modus in prima sui divisione est imperfectus, quia longa dividitur
        in duas breves, et in secunda et in tertia divisionibus est perfectus, quia brevis in 3
        semibreves et semibrevis in 3 minimas aequaliter dividuntur. Tertius autem modus in prima et
        in secunda sui divisionibus est perfectus, quia longa suae divisionis in 3 breves et brevis
        in 3 semibreves aequaliter dividuntur, sed in tertia divisione est imperfectus, quia
        quaelibet semibrevis in duas minimas aequaliter est divisa. Sed septimus modus in prima et
        in tertia sui divisionibus est perfectus, et in secunda divisione est imperfectus, quia
        quaelibet brevis in duas semibreves aequaliter est divisa. Quartus modus, octavus et nonus
        habent eundem modum et eundem numerum minimarum, sed in hoc differunt, quia quartus modus in
        prima et tertia sui divisionibus est imperfectus et in secunda perfectus, quia quaelibet
        semibrevis in 3 minimas aequaliter est divisa. Sed nonus in prima sui divisione est
        perfectus et in secunda et tertia est imperfectus, quia quaelibet brevis in duas semibreves
        et quaelibet semibrevis in duas minimas aequaliter dividuntur. Quintus modus in omnibus sui
        divisionibus est perfectus, quia brevis in 3 semibreves dividitur et semibrevis in 3 minimas
        aequaliter est divisa. Sextus et undecimus modus habent eundem <pb n="[534]"/>modum et
        eundem numerum minimarum, sed in hoc differunt, quia (fol. 68a) sextus modus in prima sui
        divisione est perfectus et in secunda imperfectus, quia quaelibet semibrevis in duas minimas
        aequaliter est divisa. Sed undecimus est e contrario, quia in prima sui divisione est
        imperfectus et in secunda perfectus, quia quaelibet semibrevis in tres minimas aequaliter
        est divisa. Decimus et duodecimus modi in omnibus sui divisionibus sunt imperfecti, nam
        longa imperfecta suae divisionis in duas breves et brevis in duas semibreves, semibrevis in
        duas minimas aequaliter dividuntur. Et sic patet divisio dictorum 12 modorum.</p>
      <p xml:id="PETCOM0130">Sed quia per istam artem sive doctrinam minimam cognitionem notarum ob
        ipsarum diversas figurationes et propter alterationes necnon ob divisionem modi et temporis
        et aliquando propter dictorum modi et temporis perfectionem obtinere non valeas in solidum,
        eo propter te qui ad perfectionem huius nobilis et gaudentis scientiae pervenire desideras
        consulo bona fide atque laudo, quatinus, antequam de huiusmodi floribus antedictis
        intromittas in aliqua arte de discantu mensurabili diversas ipsius figurationes continente
        et in aliquibus motetis et rondellis utramque perfectionem et prolationem maiorem scilicet
        et minorem continentibus sufficienter sis edoctus et tunc sine aliqua difficultate artem
        istam cum gaudio perficies.</p>
      <p xml:id="PETCOM0131">Gratias igitur ago cum iocunditate spiritus omnium Salvatori Domino
        nostro Jesu Christo, qui mihi gratiae suae influentiam dignatus est contulisse, per quam
        artem sive doctrinam saepe dictando merui producere ad effectum. Omnibus et singulis ipsam
        intuentibus benigne et humiliter supplicando, quatinus, si in ea quid reprehensibile minus
        veniae dixisse quam debuerim reperuerit, supportare dignetur quid insipientiae meae,
        scientes hanc non causa honoris magisterii seu alicuius excellentiae me fecisse, immo verius
        copulasse dicta quorundam praedecessorum meorum in ea subtiliter inserendo, sed tamen ex
        intimae dilectionis affectum caritate perfecta quam iuxta praeceptum Domini debemus ad
        invicem obtinere. Ad cuius sermonem cum psallentes consonanter diebus continuis intentione
        qua decet insistimus a peccatis omnibus absoluti post decessum huius vitae miseriem ante
        conspectum divinae maiestatis representari mereamur in regno celorum quae nobis concedat
        ille qui est benedictus in secula. Amen.</p>
      <p xml:id="PETCOM0132">Explicit compendium de discantu mensurabili compilatum a fratre Petro
        dicto Palma ociosa oriundo de Bernardi Villa in Pontino monacho ecclesiae sanctae Mariae
        Caricampi Cisterciensis ordinis Ambianensis diocesis anno ab incarnatione Domini nostri Jesu
        Christi 1336o.</p>
    </body>
  </text>
</TEI>

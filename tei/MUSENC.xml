<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Musica enchiriadis</title>
        <title type="abbrev">MUSENC</title>
        <author>Anonymous</author>
        <date notBefore="800" notAfter="1099">9th-11th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Bradley Jon Tucker</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1993</date></editionStmt>
      <sourceDesc>
        <bibl type="edition">
          <emph>Scriptores ecclesiastici de musica sacra potissimum</emph>, 3 vols., ed. Martin
          Gerbert (St. Blaise: Typis San-Blasianis, 1784; reprint ed., Hildesheim: Olms, 1963),
          1:152–73. </bibl>
        <bibl type="work">
          <title>Anonymous: Musica enchiriadis</title>
          <idno type="LML">MUS. ENCH.</idno>
        </bibl>
        <listWit>
          <witness>
            <idno type="RISM">A-Wn Cod. 55, 168-182</idno>
          </witness>
          <witness>
            <idno type="RISM">B-Br 10078/95, 46-56</idno>
          </witness>
          <witness>
            <idno type="RISM">B-Br 10114/6, 76-86</idno>
          </witness>
          <witness>
            <idno type="RISM">CH-E 79, 2-27</idno>
          </witness>
          <witness>
            <idno type="RISM">D-BAs Class. 9, 1-14v</idno>
          </witness>
          <witness>
            <idno type="RISM">D-BAs Varia 1, 40v-41v, 47-59v, 61v</idno>
          </witness>
          <witness>
            <idno type="RISM">D-ERu 66, 85-95, 110-119</idno>
          </witness>
          <witness>
            <idno type="RISM">D-HEu Salem IX, 20, 114v-121</idno>
          </witness>
          <witness>
            <idno type="RISM">D-KNa W 331, 191-215</idno>
          </witness>
          <witness>
            <idno type="RISM">D-Mbs Clm 6409, 1v-10v</idno>
          </witness>
          <witness>
            <idno type="RISM">D-Mbs Clm 14272, 155-161</idno>
          </witness>
          <witness>
            <idno type="RISM">D-Mbs Clm 14372, 1-8v</idno>
          </witness>
          <witness>
            <idno type="RISM">D-Mbs Clm 14649, 1v-11</idno>
          </witness>
          <witness>
            <idno type="RISM">D-Mbs Clm 18914, 1-9v</idno>
          </witness>
          <witness>
            <idno type="RISM">D-St. Blasien without shelfmark, a</idno>
          </witness>
          <witness>
            <idno type="RISM">D-W 72 Gud. Lat. 2°, 52-62</idno>
          </witness>
          <witness>
            <idno type="RISM">E-Bac Ripoll 42, 39-41v, 43-45v</idno>
          </witness>
          <witness>
            <idno type="RISM">E-Mn 9088, 104-110v</idno>
          </witness>
          <witness>
            <idno type="RISM">F-CHRm 130, 1-9v</idno>
          </witness>
          <witness>
            <idno type="RISM">F-Pn Lat. 7210, 71, 1-21</idno>
          </witness>
          <witness>
            <idno type="RISM">F-Pn Lat. 7211, 1-12</idno>
          </witness>
          <witness>
            <idno type="RISM">F-Pn Lat. 7212, 1v-12v</idno>
          </witness>
          <witness>
            <idno type="RISM">F-Sm without shelfmark, w</idno>
          </witness>
          <witness>
            <idno type="RISM">F-VAL 337 (olim 359, 325), 42-54v</idno>
          </witness>
          <witness>
            <idno type="RISM">GB-Ccc 260, 3-18</idno>
          </witness>
          <witness>
            <idno type="RISM">GB-Lbl Add. 17808, 23-32</idno>
          </witness>
          <witness>
            <idno type="RISM">GB-Lbl Arundel 77, 62v-71</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MUSENC0001">
        <pb n="[152]"/>Hugbaldi monachi Elnonensis</p>
      <p xml:id="MUSENC0002">Musica enchiriadis.</p>
      <p xml:id="MUSENC0003">Sicut vocis articulatae elementariae atque individuae partes sunt litterae,
        ex quibus compositae syllabae rursum componunt verba et nomina, eaque perfectae orationis
        textum; sic canorae vocis phthongi, qui latine dicuntur soni, origines sunt, et totius
        musicae continentia in eorum ultimam resolutionem desinit. Ex sonorum autem copulatione
        diastemata, porro ex diastematibus concrescunt systemata. Soni vero prima sunt fundamenta
        cantus. Phthongi autem non quicumque dicuntur soni, sed qui legitimis ab invicem spatiis
        dispositi melo sunt apti. Eorum siquidem sic et intendendo et remittendo naturaliter
        continuatur ordo, ut semper quatuor et quatuor eiusdem conditionis sese consequantur. At
        singuli horum quatuor sic sunt competenti inter se diversitate dissimiles, ut non solum
        acumine differant et gravitate, sed in ipso acumine et gravitate proprias naturalitatis suae
        habeant qualitates. Quas rursus his singulis ratum ab invicem acuminis et laxioris spatium
        format. Exempli gratia hae in ordine notae D E F G. [signa supra lin.]</p>
      <p xml:id="MUSENC0004">Primus, qui et gravissimus, graece protos dicitur vel archoos. Secundus
        deuteros, tono distans a proto. Tertius tritos semitonio distans a deutero. Quartus
        tetrardus tono distans a trito. Horum continua multiplicatione sonorum infinitas texitur, et
        tamdiu quaternis quaterni eiusdem conditionis succedunt, donec ascendendo vel descendendo
        deficiunt: ita:</p>
      <p xml:id="MUSENC0005">[GSI:152; text: Graves. Finales. Superiores. Excellentes.] <figure>
          <graphic url="/images/MUSENC_01GF.gif"/>
        </figure></p>
      <p xml:id="MUSENC0006">Ut enim haec descriptiuncula ostendit, sive sursum sive iusum (deorsum)
        sonos in ordine ducas, usque in defectum vocis huiusmodi velut tetrachordorum successio non
        cessabit. Horum etiam quatuor sonorum virtus octo modorum potestatem creat, ut postea suo
        loco dicetur. Horum sociali diversitate tota adunatur harmonia.</p>
      <p xml:id="MUSENC0007">Verum quia, ut dictum est, eorum multiplicatio in immensum procedit, ex hac
        immensitatis confusione certum sibi numerum elegit ratio disciplinae, et in decem et octo
        sonis sibi speculationem <pb n="[153]"/>posuit, ubi quater quatuor continentur, et insuper
        duo. In quibus primum et humillimum constat tetrachordum gravium: huic proximum tetrachordum
        finalium: post quos tetrachordum superiorum: deinde excellentium. Ultimi remanent duo,
        quorum descriptio en ista est.</p>
      <p xml:id="MUSENC0008">Caput II.</p>
      <p xml:id="MUSENC0009">De Phthongorum Figuris, et quare sint octecim.</p>
      <p xml:id="MUSENC0010">Igitur quia, ut dictum est, eiusdem conditionis quatuor et quatuor natura
        statuit, ita et notae pene sunt eaedem. Solummodo tetrachordorum differentia versis in
        varium characteribus indicatur. Primus finalis seu terminalis D. [signum] dasiam, inclinum
        s. ad caput, ita [signum]. Secundus finalis, c. versum ad caput, ita [signum]. Tertius
        finalis I simplex et inclinum, ita [signum]. Quartus finalis, c. dimidium ad caput ita
        [signum]. Graves retroversi finales ita [signa]. Superiores demissi capita finales, ita
        [signa]. Excellentes demissi capita graves, ita [signa]. Excepto trito, qui in gravibus
        notam habet N. inclinum [signum]: in superioribus N versum [signa] In excellentibus iota
        praefixum (alias perfixum) [signum]. Duo residui signa habent [signa] iacentis proti et
        deuteri. Sunt omnes XVIII. quo videlicet singuli extremam suam symphoniam attingant, id est,
        quintum decimum sonum, unde post dicetur. Sunt et alia plura plurium sonorum signa inventa
        antiquitus, quibus evitatis has faciliores hic inserere curae fuit notas.</p>
      <p xml:id="MUSENC0011">Caput III.</p>
      <p xml:id="MUSENC0012">Unde dicatur Tetrachordum finalium et caeterorum.</p>
      <p xml:id="MUSENC0013">Terminales sive finales dicuntur, quia in unum aliquem ex his quatuor melos
        omne finiri necesse est. Etenim primi toni melum et subiugalis sui sono archoo [signum]
        regitur et finitur. Secundus tonus cum subiugali suo, sono [signum] deutero regitur et
        finitur. Tertius eiusque subiugalis sono [signum] trito regitur et finitur. Quartus cum suo
        subiugali sono [signum] tetrardo regitur et finitur. Vocatur autem autentus maior quilibet
        tonus, plagis (seu plagius) minor.</p>
      <p xml:id="MUSENC0014">Caput IV.</p>
      <p xml:id="MUSENC0015">Quare unum solum Tetrachordum sub finalibus sit, et duo supra.</p>
      <p xml:id="MUSENC0016">Finales seu terminales soni sub se habent unum tetrachordum, quod dicitur
        Gravium. Supra se autem duo, id est, Superiorum et Excellentium, cum residuis duobus sonis:
        videlicet quod simplex et legitimus cantus inferius non descendit, quam usque ad sonum
        quintum a finali suo. In primo duntaxat modo et secundo ab [signum] archoo vel proto finali
        usque in eundem gravem [signum]. In tertio <pb n="[154]"/>et quarto modo a [signum] deutero
        finali usque in eundem gravem [signum]. In quinto et sexto a [signum] trito finali usque in
        eundem gravem [signum]. In septimo et octavo a [signum] tetrardo finali usque in eundem
        gravem [signum]. At vero in acumine a quocumque finali suo usque in tertium eiusdem nominis
        sonus efferri valet, id est, usque in Excellentes.</p>
      <p xml:id="MUSENC0017">Caput V.</p>
      <p xml:id="MUSENC0018">Quid distet inter Autentos et Minores tonos.</p>
      <p xml:id="MUSENC0019">Praeterea cum eodem sono autentus quisque tonus, et qui sub ipso est,
        regantur et finiantur, unde et pro uno habentur tono, in hoc tamen differunt, quod minoribus
        tonis minora sunt in elevando spatia, et inferior quisque tonus nonnisi ad quintum usque
        sonum a finali suo ascendit. Sed et hoc raro.</p>
      <p xml:id="MUSENC0020">Caput VI.</p>
      <p xml:id="MUSENC0021">De Proprietatibus Sonorum: et quotis locis ab invicem distent eiusdem
        qualitatis soni.</p>
      <p xml:id="MUSENC0022">Igitur quem in his studere delectat, det operam, quatenus propriam cuiusque
        soni vim valeat dinoscere; dehinc in miscendis sonis quotumcunque phthongum sive in gravem
        sive in acutam partem celeriter capere, ut et virtute et charactere quotusquisque sit sonus
        a sono, liquido contempletur. Omnis sonus musicus habet in utramque sui partem quinto loco
        suimet qualitatis sonum: tertio loco in utrumque latus sonum eundem, et quem in hoc vel in
        illo latere secundum habet, in altero habet quartum. Dandum quoque aliquid eis est, qui
        minus adhuc in his exercitati sunt, quo vel in noto quolibet melo sonorum proprias discant
        discernere qualitates, vel ignotum melum ex nota eorum qualitate et ordine per signa
        investigare. Non parum enim ad investigationem hanc proficit, dum singulorum ipsorum per
        vicinos sonos graeca suo ordine modulantur vocabula hoc modo archoos [signum supra lin.],
        deuteros [signum supra lin.], tritos [signum supra lin.], tetrardos [signum supra lin.]. Sic
        itaque sonus quisque dum suo semetipsum nomine canit, facile in canendo sentitur, quis ille
        vel ille sit. Exemplo sit inferius descriptum carmen, quod superscriptae syllabis notae
        musicae modulantur, ipsarum desuper notarum appellationibus assignatis ad hunc modum:</p>
      <p xml:id="MUSENC0023">
        <pb n="[155]"/>Caput VII.</p>
      <p xml:id="MUSENC0024">Descriptiunculae de Sonorum Proprietatibus ad exercendum.</p>
      <p xml:id="MUSENC0025">[GSI:155; text: Rex coeli Domine maris undisoni, Titanis nitidi squalidi
        que soli. Te humiles famuli modulis venerando piis. Se iubeas flagitant variis liberare
        malis. Tetrardus gravis, Archoos finalis, Deuterus finalis, Tetrardus finalis, Tritus
        finalis, Deuterus superior, Tritus superior] <figure>
          <graphic url="/images/MUSENC_02GF.gif"/>
        </figure></p>
      <p xml:id="MUSENC0026">
        <pb n="[156]"/>Sed dum forte in sono aliquo dubitatur, quotus sit, tum a semitoniis, quibus
        constat semper deuterum tritumque disiungi, toni in ordine rimentur, et mox, quis ille
        fuerit, agnoscetur: donec sonos posse notare vel canere, non minus, quam litteras scribere
        vel legere, ipse usus efficiat. Et haec utcumque dicta sint ad studia incipientium
        adiuvanda.</p>
      <p xml:id="MUSENC0027">Caput VIII.</p>
      <p xml:id="MUSENC0028">Quomodo ex quatuor Sonorum vi omnes toni producantur.</p>
      <p xml:id="MUSENC0029">Demonstrandum nunc, quomodo haec quatuor phthongorum vis modos, quos
        abusive tonos dicimus, moderetur, et fiat dispositio talis. Sternantur in ordine veluti
        quaedam chordae, sonorum notis singulis e regione positis procedentes. Sint autem chordae
        vocum vice, quas hae significent notae. Inter quas chordas exprimatur neuma quaelibet, ut
        puta huiusmodi</p>
      <p xml:id="MUSENC0030">[GSI:156,1; text: Tonus, Semitonium, Alleluia]</p>
      <p xml:id="MUSENC0031">Ergo ut quod dicitur et audiendo et videndo comprobetur, alia rursus
        descriptiuncula per neumam eamdem fiat. Similiter enim chordis a parte in partem ductis,
        quaterna inter chordas series continuatim describatur, ita ut unaquaeque series suo proprio
        sit insignita colore. Primae quidem neumae series a [signum] sono incipiat, et in sonum
        [signum] finiat. Secunda a [signum] sono inchoet, et [signum] sono compleatur. Tertia a sono
        [signum] incipiat, et in sonum [signum] desinat. Quarta a sono [signum] ordiatur, et in sono
        [signum] consistat, ita:</p>
      <p xml:id="MUSENC0032">[GSI:156,2; text: Tonus, Semitonium, Alleluia]</p>
      <p xml:id="MUSENC0033">Hae quatuor descriptiunculae dum solo ab invicem semitonio vel tono, id
        est, harmonico spatio distant, eo sono a genere in genus singulae transponuntur. Primam
        dispositionem cum cecineris, poteris dinoscere, quia vis primi soni [signum] primi toni
        virtutem creat, qui protus autentus dicitur. Secundam cum cecineris, senties tonum deuterum
        a sono [signum] deutero gubernari. Tertiam assumens, videbis similiter in sono [signum]
        trito triti toni consistere potestatem. Quartam cum modulatus fueris, intelliges toni
        tetrardi genus a sono tetrardo procedere. Igitur primae modulationi quaecumque primi toni
        mela aptari poterunt, et subiugalis <pb n="[157]"/>sui, sua similiter secundae, sua
        similiter tertiae, sua similiter quartae, ad subiecta singulorum exempla: quae dupliciter ad
        evidentiorem intellectum describere conatus sum, et linealiter quidem veluti chordarum usu,
        et singulatim notarum appositione per syllabas. Modulatio ad principalem protum, et
        subiugalem eius.</p>
      <p xml:id="MUSENC0034">[GSI:157,1; text: Alleluia. Laudate Dominum de coelis. coeli coelorum
        laudate Deum.] <figure>
          <graphic url="/images/MUSENC_03GF.gif"/>
        </figure></p>
      <p xml:id="MUSENC0035">Sequitur modulatio ad principalem deuterum modum et subiugalem eius:</p>
      <p xml:id="MUSENC0036">[GSI:157,2; text: Alleluia. Confitebor Domino nimis in ore meo. Laudabo
        Deum meum in vita mea.]</p>
      <p xml:id="MUSENC0037">Sequitur modulatio ad principalem tritum modum, et subiugalem eius:</p>
      <p xml:id="MUSENC0038">
        <pb n="[158]"/>[GSI:158,1; text: Alleluia. Intellige clamorem meum Domine. Miserere mei
        Deus.] <figure>
          <graphic url="/images/MUSENC_04GF.gif"/>
        </figure></p>
      <p xml:id="MUSENC0039">Sequitur modulatio ad principalem tetrardum, et subiugalem eius modum:</p>
      <p xml:id="MUSENC0040">[GSI:158,2; text: Alleluia. Sit nomen Domini benedictum in secula. In
        aeternum et in seculum seculi.]</p>
      <p xml:id="MUSENC0041">Ad hunc modum consuetis utuntur modulis ad investigandam toni cuiusque vim,
        eadem ratione compositis: quorum principales quique a suis sonis superioribus ordientes
        desinunt in finales, minores vero in finalibus et inchoant et consistunt, nec superiorem
        attingunt locum; utpote Noannoeane et Noeagis et caetera, quae putamus non tam significativa
        esse verba, quam syllabas modulationi attributas.</p>
      <p xml:id="MUSENC0042">
        <pb n="[159]"/>Caput IX.</p>
      <p xml:id="MUSENC0043">Quid sit inter Phthongos et Sonos: inter tonos et epogdoos. Quid etiam toni
        et modi sive tropi, particulae quoque. Quid diastema et systema?</p>
      <p xml:id="MUSENC0044">Sed his veluti praeexercitaminibus quibusdam ac vilioribus licet initiis
        ante cognitis, dehinc faciliori via harmonicas prosequimur rationes.</p>
      <p xml:id="MUSENC0045">Harmonia est diversarum vocum apta coadunatio, in quibus vocibus quia
        plerumque sonos et phthongos indifferenter accipimus, sonos et phthongos et epogdoos, quae
        singulorum sit proprietas, intimandum. Sonus quarumcumque vocum generale est nomen: sed
        phthongos dicimus vocis canorae sonos. Tonus est spatii legitimi magnitudo a sono in sonum,
        hocque spatium musicorum sonorum, quia in sesquioctava proportione est, Graeco nomine
        dicitur epogdous. Namque ut sescupla sive sesquialtera vel hemiolia proportio dicitur,
        quando maius minoris medietatem superat: sesquitertia, ubi maius tertia minoris parte
        praecellit: sesquiquarta, dum minus quarta sui portione a maiore transcenditur:
        sesquiquinta, dum quinta parte alterum altero maius est: sesquisexta, dum sexta:
        sesquiseptima, dum septima: ita sesquioctava comparatione sonus ad sonum sese habet, dum
        gravioris altior in se quantitatem teneat, et octavam insuper eius partem. Semitonium non
        plenum toni intervallum, idem interdum limma vel diesis dicitur. Modi vel tropi sunt species
        modulationum, de quibus supra dictum est, ut protus autentus vel plagis, deuterus autentus
        vel plagis, sive modus Dorius, Phrygius, Lydius, et caeteri, qui ex gentium vocabulis
        sortiti sunt nomina. Particulae sunt sua cantionis cola vel commata, quae suis finibus
        cantum distinguunt, sed cola fiunt coeuntibus apte commatibus duobus pluribusve, quamvis
        interdum est, ubi indiscrete comma vel colon dici potest. At ipsa commata per arsin et
        thesin fiunt, id est, elevationem et depositionem. Sed alias simplici arsi et thesi vox in
        commate semel erigitur ac deponitur, alias saepius. Discrimen autem inter summam et infimam
        vocem commatis appellatur diastema, quae diastemata nunc quidem minora sunt, ut est illud,
        quod vocamus tonum; nunc maiora, ut duorum triumve, ac deinceps aliquot tonorum habentia
        intervallum. Porro autem sicut cola commatibus constant, sic commatum spatia dicimus
        diastemata: quae in colis vero spatia fuerint, vel integro quolibet melo, systemata
        nominamus.</p>
      <p xml:id="MUSENC0046">Caput X</p>
      <p xml:id="MUSENC0047">De Symphoniis.</p>
      <p xml:id="MUSENC0048">Praemissae voces non omnes aeque suaviter sibi miscentur, nec quoque modo
        iunctae concordabiles in cantu reddunt effectus; ut litterae, si inter se passim iungantur,
          <pb n="[160]"/>saepe nec verbis nec syllabis concordabunt copulandis. Sic in musica
        quaedam sunt certa intervalla, quae symphonias possint efficere. Est autem symphonia vocum
        disparium inter se iunctarum dulcis concentus.</p>
      <p xml:id="MUSENC0049">Symphoniae simplices ac primae sunt tres, quibus reliquae componuntur, ex
        quibus una est, quam diatessaron vocant, altera diapente, tertia diapason.</p>
      <p xml:id="MUSENC0050">Diatessaron interpretatur ex quatuor, quod vel quartanas ad invicem resonat
        voces, vel in ordine quatuor sit sonorum compositio, utputa si ad subiectam descriptionem
        aut remittas usque in quartum quemlibet sonum, aut quatuor in ordine recenseas ita:
        Descriptio Diatessaron symphoniae.</p>
      <p xml:id="MUSENC0051">[GSI:160,1; text: A, Tonus, Semitonium, Alleluia] <figure>
          <graphic url="/images/MUSENC_05GF.gif"/>
        </figure></p>
      <p xml:id="MUSENC0052">Ita in utramvis partem quaterna varietate procedunt, ac rursus nova
        processione redeunt.</p>
      <p xml:id="MUSENC0053">Diapente interpretatur ex quinque, quod vel quinque sonorum connexione
        constet, vel a quinto loco concordes sibi voces respondeant, ad subiectas descriptiones
        has.</p>
      <p xml:id="MUSENC0054">Descripto Diapente symphoniae.</p>
      <p xml:id="MUSENC0055">[GSI:160,2; text: Tonus, Semitonium]</p>
      <p xml:id="MUSENC0056">
        <pb n="[161]"/>Ad hanc descriptionem a quocumque sonorum quatuor usque ad quintam, qui
        eiusdem est nominis, per arsin et thesin, vel per solam utramlibet singulos ducas in ordine,
        diapente potest vocari symphonia. Porro secundum quaternas et quaternas sequentes
        descriptiunculas, si quid cecineris, idem consonanter quinta regione respondet, quod
        proprium est diapente. Item alia descriptio diapente.</p>
      <p xml:id="MUSENC0057">[GSI:161,1; text: Tonus, Semitonium, Alleluia] <figure>
          <graphic url="/images/MUSENC_06GF.gif"/>
        </figure></p>
      <p xml:id="MUSENC0058">Sic et Diapason, quod ex omnibus interpretatur, octavi ad octavum fit
        consonantia, duas (id est diatessaron et diapente) superiores in suo systemate continens.
        Quae symphonia ideo ex omnibus dicitur, quod antiqui non plus quam octo chordis utebantur.
        In hac ergo non tam consonae voces, quam aequisonae dici possunt, et in ea vox denuo
        innovatur. Quod dum promtius in musicis instrumentis appareat, si non tamen adfuerint,
        teneat alius vocem in sono quolibet, aliusque sive sursum sive iusum quatuor et quatuor in
        ordine rimetur, dum novissimus sonuerit, senties eum ad primum, id est, octavum ad octavum,
        perfectam consonantiam reddere. Igitur quod his aequisonis vocibus modulatur huiusmodi fit
        collatione, hoc modo:</p>
      <p xml:id="MUSENC0059">[GSI:161,2; text: A, B, C, D, E, F, G, Alleluia]</p>
      <p xml:id="MUSENC0060">
        <pb n="[162]"/>Caput IX.</p>
      <p xml:id="MUSENC0061">Quomodo ex simplicibus symphoniis Aliae componuntur.</p>
      <p xml:id="MUSENC0062">Ex his quidem simplicibus aliae symphoniae componuntur, ut diapason et
        diatessaron, diapason et diapente, disdiapason, quae et disdiplasion: utpote si duabus
        virilibus vocibus per diapason consonantibus tertia puerilis aequisona adiungitur. Sic
        denique acutissima et gravissima disdiapason ad se invicem reddunt. Quam symphoniam
        quindecima collata regione consonant voces: media autem diapason ad utrasque respondet, ut
        haec descriptio designat:</p>
      <p xml:id="MUSENC0063">[GSI:162; text: Autentus Tibi Diplasione hoc ordine Signa, Ac vox Extremis
        Perpende ut Reddiur una, At qui hic binas non voces sequitur diapente, Ducitur ast binis sed
        nondum redditur una, Ad tende ut dictum Ptolomei regnet in ore, Dum gemino vox ut Soli
        pulchro additur una, At que mela istarum penduntur in ordine cuncta, Aequisonis sub his
        septem sunt ab sona signa, Ab sonia hinc natura fugat quae iam tibi nota, Affert has tibi
        concordes proportio dupla, A, B, C, D, E, F, G, Tonus, Semitonium] <figure>
          <graphic url="/images/MUSENC_07GF.gif"/>
        </figure></p>
      <p xml:id="MUSENC0064">
        <pb n="[163]"/>Sane non ab uno tantum quolibet sono ad quartum vel quintum aut octavum
        consonantia fit, sed singuli pene soni, et ad gravem et ad acutam partem, quartis a se sonis
        diatessaron, et singuli quintis respondent diapente, et sonus quisque in utramque sui partem
        ad octavum a se sonum diapason resonat. Quique rursus in utramque partem octavi, sicut ad
        medium diapason, ita, ut dictum est, ad se invicem quinto decimo loco resonant disdiapason,
        fitque, ut semper diapason spatium diatessaron ac diapente compleatur. Medii namque duo soni
        in hoc spatio dum ad utrumque latus diatessaron ac diapente respondeant, evenit, ut uter
        eorum ad hoc latus diapente fuerit, ad illud diatessaron fiat, et qui huic diatessaron, illi
        sit lateri diapente. Sic namque maxima symphonia duabus completur minoribus. Porro maxima
        symphonia diapason dicitur, quod in ea perfectior exteris consonantia fiat, ut sive ab
        acutiore sive a graviore incipias, vox, quam octavo ordine in celsiorem vel humiliorem
        mutaveris ad primam vocem unisona habeatur, ita canendo.</p>
      <p xml:id="MUSENC0065">[GSI:163; text: A, B, C, D, E, F, G, Tu patris sempiternus es filius.] <figure>
          <graphic url="/images/MUSENC_08GF.gif"/>
        </figure></p>
      <p xml:id="MUSENC0066">Sic enim in infinitum sonorum consequentia progreditur, ut ab unoquoque
        sono locis octavis renata, ut ita dicam, voce, ordo novus emergat, et dierum more octava
        sit, quae prima, prima quae octava. Unde et in Virgilio, apud Elisium Orpheus Obloquitur
        numeris septem discrimina vocum, quod scilicet sonorum ordo disparibus septem continuetur
        vocibus, at in octavis in novam mutetur. Etenim sicut denario numero qui fuerit <pb n="[164]"/>additus, intra eum positus, integer inviolatusque servatur, cum in caeteris id
        ita minime eveniat, ita etiam in hac concinentia; nam si duos tribus adiicias, quinque
        continuo reddis, et numeri species immutata est. Si vero eosdem denario addas, duodecim
        feceris, et binarius iunctus denario conservatus est. Item ternarius. et caeteri eodem modo.
        Ita igitur symphonia diapason aliam, quam susceperit, consonantiam servat, nec immutat, nec
        ex consona dissonam reddit. Hinc fit, ut sicut quindecim, quod sunt bis octavi, consonanter
        sibi miscentur, ita et phthongus quisque per diapason ad duodecimum, sicut ad quintum
        diapente resonat; et quemadmodum ad quartum, sic ad undecimum resonat diatessaron.
        Attendenda quoque in hoc mira ratio, ut quamvis absolute canendo vel in ordine sonos
        rimando, idem inveniuntur noni ad nonos, non octavi ad octavos: in symphonia tamen non modo
        diapason, quae octava incedit regione, sed et in bisdiapason mutatione mirabili octavi et
        octavi idem sunt.</p>
      <p xml:id="MUSENC0067">Caput XII.</p>
      <p xml:id="MUSENC0068">Item de eisdem Symphoniis.</p>
      <p xml:id="MUSENC0069">Quatuor moduli, in quibus prima symphonia invenitur, quae diatessaron
        dicitur, dum singuli ab invicem concordi proprietatis diversitate differant, eorumque, ut
        dictum est, tetrachordo veluti elemento harmonia contexatur, utique quaternis et quaternis
        continuatim sese consequentibus necesse est quintos semper sonos eiusdem conditionis
        emergere, et quintorum collatione eiusdem, ut monstratum est, conditionis vel qualitatis
        sibi symphoniam respondere, quae dicitur diapente. De cuius vi quamvis aliquid iam prolatum
        est, sicut et de aliis, ut tamen quae deinceps sunt dicenda lucidius explanari possint,
        subiecta iterum chordarum dcscriptione eius ratio contemplanda tradatur. Sic ut prius ex
        sonorum signis e regione positis chordarum progressio, et inter chordas diapente symphonia
        diaponatur ita:</p>
      <p xml:id="MUSENC0070">[GSI:164; text: Tu patris sempiternus es filius. Tonus, Semitonium]</p>
      <p xml:id="MUSENC0071">Igitur cum ad rationem huius descriptionis quinta regione aliud post aliud
        modulatur, senties per diapente symphoniam id ad se invicem eiusdem qualitatis genere
        consonare. Verum quod in illis quatuor sonitibus, quos singulos ab invicem naturalis ratio
        per quadrifariam tonorum, semitoniorumque positionem propria qualitate discrevit, hoc
        evenire nequeat, ut melos ullum eiusdem conditionis vel modi manere possit, si ab aliis ad
        alios sonos transponatur, hoc et in superioribus aliquantulum tetigimus, et nunc iteratis
        exemplis plenius repetendum. Sternatur ut prius veluti disposita tetrachordorum series, et
        idem melos, quod nunc in diapente symphonia designatum est, quaternis vel quinis colorum
        descriptionibus exprimatur, videbisque <pb n="[165]"/>eamdem melodiae formam in
        transpositione sua manere non posse, sed per epogdoi vel semitonii distantiam modum
        unumquemque in alium transmutari ita:</p>
      <p xml:id="MUSENC0072">[GSI:165,1; text: Tonus, Semitonium, Tu patris sempiternus es filius.] <figure>
          <graphic url="/images/MUSENC_09GF.gif"/>
        </figure></p>
      <p xml:id="MUSENC0073">Primam namque descriptionem, quae a sono [signum] inchoat et finitur,
        primoque deputatur modo, si toto ductu vel spatio uno feceris altiorem, ut inter chordam
        paginula interiecta designat, mox in modum mutatur deuterum, qui a sono [signum] incipit, ac
        desinit in eundem. Fac duobus acutiorem a sono [signum] incipiens, et tritus modus erit; si
        tribus, modus nascetur quartus. Si adhuc uno altius spatio efferatur, erit quinta regione
        denuo primus; similiter et in caeteris a quinto prior ordo redit.</p>
      <p xml:id="MUSENC0074">Caput XIII.</p>
      <p xml:id="MUSENC0075">De proprietate Symphoniarum.</p>
      <p xml:id="MUSENC0076">Monstratum est nunc, qualiter unusquisque sonus in tetrachordo propria sit
        conditione dispar ab altero, ex eorumque concordi diversitate diversae prodeant modorum seu
        troporum species. Dictum quoque, quotis locis voces ab invicem distantes singulas
        consequenter symphonias reddant. Nunc id, quo proprie symphoniae dicuntur et sunt, id est,
        qualiter eaedem voces sese invicem canendo habeant, prosequamur. Haec namque est, quam
        Diaphoniam cantilenam, vel assuete, organum, vocamus. Dicta autem Diaphonia, quod non
        uniformi canore constet, sed concentu concorditer dissono. Quod licet omnium symphoniarum
        sit commune, in diatessaron tamen ac diapente hoc nomen obtinuit. Ac inprimis per
        diatessaron organici meli ponatur exemplum, utpote si ad subiectam descriptionem duobus
        sonis interpositis, quarto loco, in unum canendo, vox voci respondeat ita:</p>
      <p xml:id="MUSENC0077">[GSI:165,2; text: Tonus, Semitonium, Tu patris sempiternus es filius.]</p>
      <p xml:id="MUSENC0078">
        <pb n="[166]"/>Sic enim duobus aut pluribus in unum canendo modesta dumtaxat et concordi
        morositate, quod suum est huius meli, videbis nasci suavem ex hac sonorum commixtione
        concentum.</p>
      <p xml:id="MUSENC0079">Caput XIV.</p>
      <p xml:id="MUSENC0080">De acutiore Diaphonia per Diatessaron, eiusque descriptio.</p>
      <p xml:id="MUSENC0081">Nec solum hac collatione vox simplex si simplici conferatur, sed et simplex
        organum respondeat duplae, aut dupla simplici, vel si ambas per diapason duplicaveris,
        senties huiusmodi proportionum voces suaviter ad invicem resonare, ad subiectam
        descriptionem.</p>
      <p xml:id="MUSENC0082">[GSI:166; text: Organalis, Principalis, Tonus, Semitonium, Tu patris
        sempiternus es filius.] <figure>
          <graphic url="/images/MUSENC_10GF.gif"/>
        </figure></p>
      <p xml:id="MUSENC0083">Ratio descriptionis eiusdem.</p>
      <p xml:id="MUSENC0084">Sive namque simplici cantui duplex organum adiungas, quod potest
        significare primus versus ac tertius, qui ad secundum versum vicem tenent organi; sive ad
        duplicem cantum simplex organum referatur, quod versus secundus designat et quartus, organum
        in sui medio continentes, seu et organum gemines et cantum, sive etiam triplum utrumque
        facias, descripta ad invicem consonat ratione. Possunt enim et humanae voces, et in
        aliquibus instrumentis musicis non modo binae et binae, sed et ternae ac ternae hac sibi
        collatione misceri, dum utique uno impulsu, vel tribus in unum vocibus actitatis, totidem
        voces respondent organum. Ubi attendendum, ut vox media inter duas ne aequo spatio se ad
        utrasque habeat, quippe cum in octavo numero unitatis medietas non sit; verum si ab
        inferiori latere ad cantum diatessaron spatio respondeatur, a superiore vero spatio
        diapente.</p>
      <p xml:id="MUSENC0085">
        <pb n="[167]"/>Et ut hoc clarius insinuetur nescientibus sine fastidio scientium, si voce
        virili organizetur simul cum voce puerili, sunt hae duae voces sibi per diapason consonae:
        ad eam autem vocem, quam inter se mediam continent, ad quam scilicet utraeque organum
        respondent, acutior, quae est puerilis, quinto extat loco superior, ea quae virilis, quarto
        loco gravior. Sic enim cognato nexu sese mutuo symphoniae ligant: ut quicumque sonus ex hac
        parte quartana collatione sese habet ad alium, ex illa parte per diapason quinta regione ad
        eumdem respiciat.</p>
      <p xml:id="MUSENC0086">Caput XV.</p>
      <p xml:id="MUSENC0087">Diaphoniae acutioris descriptio per Diapente.</p>
      <p xml:id="MUSENC0088">Rursus ubi per diapente diaphonia tribus seu quatuor vocibus modulatur, vox
        quae ab inferiori latere quinto loco est, hanc a superiore latere per diaplasion necesse est
        quarto loco ad mediam respondere hoc modo:</p>
      <p xml:id="MUSENC0089">[GSI:167; text: Organalis, Principalis, Tonus, Semitonium, Sit gloria
        domini in saecula laetabitur dominus in operibus suis.] <figure>
          <graphic url="/images/MUSENC_11GF.gif"/>
        </figure></p>
      <p xml:id="MUSENC0090">Ratio descriptionis eiusdem.</p>
      <p xml:id="MUSENC0091">Quadripartita huius descriptionis series eodem digesta ordine, quo
        superior, in primo quoque ac tertio versu organum respondet ad medium in secundo et quarto:
        tertius, qui est in medio, sese cum simplici organo diapason miscet consonantiae, vel certe
        geminum portendit organum cum cantu duplici. Ubi etiam aspicis ab inferiore parte tertium
        versum quinta regione conferri ad secundum, ac rursus tertium quarto, primumque secundo
        quartana consonare distantia. Hisque rationibus hae duae symphoniae varias miscent dulcesque
        cantilenas.</p>
      <p xml:id="MUSENC0092">Caput XVI.</p>
      <p xml:id="MUSENC0093">Quid de his Ptolomaeum sensisse Boetius narret: de consonantia nempe
        Diapason et diatessaron.</p>
      <p xml:id="MUSENC0094">Hic advertere possumus, veriorem videri Ptolomaei assertionem, qua eum
        Boetius <pb n="[168]"/>contra Pythagoricos sensisse memorat, qui dicunt, diapason ac
        diatessaron non esse consonantias. Certe utramvis harum descriptionem duplo et cantu et
        organo cecineris, ita duplae voci dupla vox sociatur, tamquam si simplex addatur simplici.
        Nec non si canentes in unum, secundum et quartum prioris descriptionis versum iungamus et
        quintum, quarto dumtaxat loco ad gravem partem, et sic rite ad diapason simpliciter consonat
        diatessaron. Canamus ad sequentem descriptionem, quartum et secundum, adiungentes et primum,
        et similiter cum diapason eadem consonantia concordat. Prosequitur id ipsum ex Ptolomaei
        sententia praefatus Doctor magnificus in quinto musicae rationis volumine hoc modo, acutos
        quidem sonos in citeriore parte ponens, ulteriore graves, hoc modo:</p>
      <p xml:id="MUSENC0095">[GSI:168; text: Diatessaron. Semitonium, Hypate hypaton, Tonus, Parypate
        hypaton, Hypate lichanos, Hypate meson. Diapason. Parypate meson, Lichanos meson, Mese,
        Paramese, Trite diezeugmenon, Paranete diezeugmenon, Nete diezeugmenon, Trite hyperbolaeon,
        Paranete hyperbolaeon, Nete hyperbolaeon.] <figure>
          <graphic url="/images/MUSENC_12GF.gif"/>
        </figure></p>
      <p xml:id="MUSENC0096">Quoniam, inquit, diapason consonantia talem vocis efficit coniunctionem, ut
        unus atque idem nervus esse videatur, idque Pythagorici quoque consentiunt. Quocirca si qua
        ei consonantia fuerit addita, integra inviolataque servatur. Ita enim Diapason consonantiae
        additur diatessaron, tamquam uni nervo. Sit igitur Diapason consonantia, quae contineatur
        inter hypate meson, et nete diezeugmenon. Utraque haec ita sibi consentit atque coniungitur
        sono, ut una vox quasi unius nervi, non quasi duorum mixta, pellat auditum. Quamcumque
        igitur huic Diapason consonantiae consonantiam iunxerimus, servatur integra, quia ita
        iungitur tamquam uni voculae ac nervo. Si igitur Hypate meson et Nete diezeugmenon, duae in
        acutum diatessaron fuerint iunctae, sic iungitur Nete quod est diezeugmenon, ea quae est
        Nete hyperbolaeon; Hypate autem meson, ea quae est mese: utraque ad utramque consonabunt, et
        mese ad neten diezeugmenon, et eadem mese ad hypate meson; item nete hyperbolaeon ad neten
        diezeugmenon, et ad hypate meson. Item si ad graviorem partem utrisque diatessaron
        consonantiae relaxentur, erit ad mesen, quod est hypaton, diatessaron retinens consonantiam
        hypate hypaton, ad neten autem diezeugmenon paramese: consonabitque et hypate hypaton et
        hypate meson ad nete diezeugmenon. Ad paramesen autem nete diezeugmenon, et hypate meson,
        sed eo modo, ut gravior, quae est ad sibi quidem proximam, diatessaron retineat
        consonantiam: ad ulteriorem vero diatessaron ac diapason, ut hypate hypaton ad hypate meson
        diatessaron, ad neten diezeugmenon diatessaron ac diapason. Item nete hyperbolaeon, quae est
        acutior ad sibi proximam neten diezeugmenon, diatessaron consonantiam. Ad hypate <pb n="[169]"/>meson diatessaron ac diapason. et caetera. Haec quidem Boetius.</p>
      <p xml:id="MUSENC0097">Caput XVII.</p>
      <p xml:id="MUSENC0098">De ordine consonantiarum, consonantia et inconsonantia.</p>
      <p xml:id="MUSENC0099">Praeterea de diapason vel disdiapason non est opus amplius descriptione,
        quae ita naturaliter omni aetati in canendo occurrunt, ut arte tradi non egeant, constatque
        satis dictum in symphonia disdiapason, mediam ad utrasque octava regione conferri, extremas
        sibi loco quinto decimo respondere. Dicendum tamen, quae sit mensura in singulis symphoniis
        propria. Constat namque diatessaron symphonia ex duobus tonis ac semitonio, ex quibus duabus
        constat symphonia diapason. Igitur absolutissime in diapason symphonia maiore prae caeteris
        perfectione diversae ad invicem voces resonant.</p>
      <p xml:id="MUSENC0100">Secunda ab hac est symphonia diapente. At in diatessaron, quoniam non per
        omnem sonorum seriem quartis locis suaviter sibi phthongi concordant, ideo nec absolute ut
        in caeteris symphoniaca editur cantilena. Ergo in hoc genere cantionis sua quadam lege
        vocibus voces divinitus accommodantur; per omnem enim sonorum seriem tritus subquartus
        deutero solus a symphonia deficit, et inconsonus ei efficitur, eoquod solus diatessaron
        symphoniae mensuram excedens, tribus integris tonis a praefato sono elongatur, cui extat
        subquartus. Quapropter et vox, quae organalis dicitur, vocem alteram, quae vocatur
        principalis, eo modo comitari solet, ut in quolibet tetrachordo, in qualibet particula, nec
        infra tetrardum sonum descendat positione, nec inchoatione levetur, obstante triti soni
        inconsonantia, qui tetrardo est subsecundus. Quae ut lucidiora fiant, exempli descriptione
        statuantur, prout possit fieri sub aspectum.</p>
      <p xml:id="MUSENC0101">[GSI:169; text: Tonus, Semitonium, Rex coeli domine maris undisoni, Tytanis
        nitidi squalidique soli.]</p>
      <p xml:id="MUSENC0102">Ad hanc descriptionem canendo facile sentitur, quomodo in descriptis duobus
        membris, sicut subtus [signum] tetrardum sonum, organalis vox responsum incipere non potest,
        ita subtus eumdem non valet positione progredi, et ob hoc in finalitate positionum a voce
        principali occupetur, ut ambae in unum conveniant, quod modo altiora, modo summissiora loca
        organum petat.</p>
      <p xml:id="MUSENC0103">
        <pb n="[170]"/>Caput XVIII.</p>
      <p xml:id="MUSENC0104">Quomodo altiora, modo submissiora loca organum petat.</p>
      <p xml:id="MUSENC0105">Ergo quoniam praedicti limitis [signum] oppositione brevi diastemate
        coarctatur, et nisi in tribus vel quatuor sonis organalis vox spatium habet; idcirco
        secundum particularum positionem et loca mutat, vagantibus enim particulis, dum modo
        cantilena in sursum prodeat, modo in ima deponatur, et nunc quaelibet particula positionem
        habeat circa superiores sonos, nunc circa terminales, aliquando circa graves, semper vox
        organalis positionum finalitatem eo iure subsequitur, ut subtus tetrardum sonum, in quem vel
        finalitas particulae devenerit, vel qui proximus ipsi finalitati suberit, nec ordiri
        levationem valeat, nec rite finalitatem deponere ceptum carmen, exempli gratia:</p>
      <p xml:id="MUSENC0106">[GSI:170; text: Semitonium, Tonus, Te humiles famuli modulis venerando
        piis. Se iubeas flagitant variis liberare malis.] <figure>
          <graphic url="/images/MUSENC_13GF.gif"/>
        </figure></p>
      <p xml:id="MUSENC0107">Quemadmodum in binis prioribus membris Rex coeli Domine maris undisoni, et
        Tytanis nitidi, primae tres syllabae, quae sonant tetrardum [signum], archoum [signum],
        deuterum [signum] responsum organale sub tetrardo non habent, videlicet propter deuteri soni
        inconsonantiam ad sonum tritum, qui tetrardo est subsecundus; sic et in sequentibus his
        commatibus: Te humiles famuli, et se iubeas flagitant, dum excelsioris exstent levationis ac
        positionis, celsiori quoque loco, eadem lege et organum coarctatur. Similiter enim in tribus
        principalibus sonis tetrardo [signum], archoo [signum] deutero [signum] vox organalis rite
        sub tetrardo respondere nequit, sed moram in eodem agit, dum in subsecundo eius ratum
        responsum non invenit.</p>
      <p xml:id="MUSENC0108">
        <pb n="[171]"/>Et ut ad liquidum dinosci valeat, quantum in diatessaron symphonia
        praefatorum duorum sonorum inconsonantia dominetur, statuamus aliquid quadrifaria
        transpositione canere, ut appareat, quomodo in diversis transpositionibus diverso quidem
        modo, sed non diversa lege vox vocem comitetur. Sit ergo haec prima descriptio, quae et
        supra digesta est, a sono [signum] incipiens, et in eumdem finiens, ubi simul cum voce
        principali organalis vox consequatur.</p>
      <p xml:id="MUSENC0109">[GSI:171,1; text: Tonus, Semitonium, Tu patris sempiternus es filius.] <figure>
          <graphic url="/images/MUSENC_14GF.gif"/>
        </figure></p>
      <p xml:id="MUSENC0110">Sic canendo senties, quomodo non obstante deuteri [signum] tritique
        [signum] soni absonia, consonanter regione subquarta imponatur vocis organalis levatio, sed
        rursus eadem absonia impediente tetrardum sonum non transit positio. Sumamus et secundam
        transpositionem, quae a sono [signum] incipit, et in eundem finit.</p>
      <p xml:id="MUSENC0111">[GSI:171,2; text: Tonus, Semitonium, Tu patris sempiternus es filius.]</p>
      <p xml:id="MUSENC0112">Sic canendo senties, quomodo et in levatione et positione sono [signum]
        deutero responsum organale deficiat, ideoque ultra [signum] tetrardum non descendat.</p>
      <p xml:id="MUSENC0113">Sumamus et tertiam transpositionem, quae a sono [signum] trito incipit et
        finitur:</p>
      <p xml:id="MUSENC0114">[GSI:171,3; text: Semitonium, Tonus, Tu patris sempiternus es filius.]</p>
      <p xml:id="MUSENC0115">Haec transpositio, dum potissimum sono vadat [signum] deutero, responsum
        organale apte non recipit. Sumamus et quartam transpositionem, quae a sono [signum] tetrardo
        inchoat, et in eumdem finitur.</p>
      <p xml:id="MUSENC0116">[GSI:171,4; text: Tu patris sempiternus es filius.]</p>
      <p xml:id="MUSENC0117">Sic canendo senties, quomodo a [signum] tetrardo sono vox organalis
        incipiat, et in eo finiatur, nec infra ipsum possit progredi, trito [signum] videlicet
        obstante sono, qui, ut iam saepe dictum est, ad deuterum extat inconsonus.</p>
      <p xml:id="MUSENC0118">Superficies quaedam artis musicae pro ornatu ecclesiasticorum carminum
        utcumque in his designata sit. Quae certe non minus venerabilem sui speculationem et
        interius gerit. Cur namque aliqua tam dulci ad invicem commixtione consentiant, alii vero
        soni sibi misceri nolentes insuaviter discrepent, profundioris divinaeque <pb n="[172]"/>est
        rationis, et in aliquibus inter abditissima naturae latentis. Constant plurima super hac
        ratione scripta veterum, in quorum labores et in hac parte nos Dominus intrare concessit,
        ubi probatissimis argumentis adstruitur, quod eiusdem moderationis ratio, quae concinentias
        temperat vocum, mortalium naturas modificet, quodque iisdem numerorum partibus, quibus sibi
        collati inaequales soni concordant, et vitae cum corporibus et compugnantiae elementorum,
        totusque mundus concordia aeterna coierit.</p>
      <p xml:id="MUSENC0119">Caput XIX.</p>
      <p xml:id="MUSENC0120">Quod in aliquibus rationis huius profunditas minus sit penetrabilis.</p>
      <p xml:id="MUSENC0121">Fictum est ab antiquis, Aristeum Eurydicem nympham Orphei coniugem
        adamasse, quemque dum illa se sequentem fugeret, a serpente extincta sit. Orpheum, cuius
        nomen Oreophone, id est, optima vox, sonat, in cantore perito seu dulcisono cantu
        intelligimus, cuius Eurydicen, id est, profundam diiudicationem, si quis vir bonus, quod
        Aristeus interpretatur, amando sequitur, ne penitus teneri possit, quasi per serpentem
        divina intercipitur prudentia. Sed dum rursus per Orpheum, id est, per optimum cantilenae
        sonum, a secretis suis ac si ab inferis evocatur, imaginarie perducitur usque in auras huius
        vitae, dumque videri videtur, amittitur. Scilicet quia inter caetera, quae adhuc ex parte et
        in aenigmate cernimus, haec etiam disciplina haud ad plenum habet rationem in hac vita
        penetrabilem. Si quidem diiudicare possumus, sitne rata fractura meli, dignoscere qualitates
        sonorum atque modorum, et reliqua huius artis. Item possumus musicorum sonorum spatia vel
        vocum symphonias ad numerorum rationem adducere, consonantiae atque discrepantiae quasdam
        rationes reddere. Quomodo vero tantam cum animis nostris musica commutationem et societatem
        habeat, etsi scimus, quadam nos similitudine cum illa compactos, edicere ad liquidum non
        valemus, nec solum diiudicare melos possumus ex propria naturalitate sonorum, sed etiam
        rerum. Nam affectus rerum, quae canuntur, oportet ut imitetur cantionis affectus, ut in
        tranquillis rebus tranquillae sint neumae, laetisonae in iucundis, moerentes in tristibus,
        quae dure sunt dicta vel facta, duris neumis exprimi, subitis, clamosis, incitatis, et ad
        caeteras qualitates eventuum et affectuum deformatis. Item ut in unum terminentur particulae
        neumarum atque verborum. In talibus cum iudicatio nostra esse possit, plura sunt tamen, quae
        nos sub causis occultioribus lateant.</p>
      <p xml:id="MUSENC0122">Sunt interdum res, quae et hoc tono, et illo tono aeque congruenter
        recipiuntur, ut cantari possint: sunt interdum res, quae minime suum sensum aeque huic et
        illi tono attribuant, ita ut si transponantur, aut priorem dulcedinem non servent, aut ad
        sensum indecentes fiant. Dicuntur ferae et aves modis quibusdam delectari magis quam aliis;
        sed quare aut quomodo haec aliave sint, non facile investigatur. Igitur quae in hac arte Deo
        donante sapimus, utamur eis tantum in Dei laudibus, et ea, quae laboriosa veterum <pb n="[173]"/>indagatione nobis inventa sunt, assumamus in iubilando, celebrando, canendo,
        quae in prioribus generationibus non sunt agnita filiis hominum, sed nunc revelata sunt
        sanctis eius.</p>
      <p xml:id="MUSENC0123">Pandit multa musicae artis miracula praestantissimus auctor Boetius,
        magisterio numerorum enucleatim cuncta comprobans. Cuius, si Deus annuerit, sequens
        opusculum aliquod continebit excerptum. Huiusce oratiunculae ponamus hic finem.</p>
    </body>
  </text>
</TEI>
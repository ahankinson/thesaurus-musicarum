<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Rerum musicarum opusculum rarum ac insigne</title>
        <title type="abbrev">FRORER</title>
        <author>Frosch, Johannes</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Claudia Di Luca</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1996</date></editionStmt>
      <sourceDesc>
        <bibl type="edition">
          <emph>Rerum musicarum opusculum rarum ac insigne, totius eius negotii rationem mira
            industria et brevitate complectens, iam recens publicatum</emph> (Argentorati, apud
          Petrum Schoeffer et Mathiam Apiarium, 1535). </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="FRORER0001">
        <pb n="[f.ir]"/>RERVM MVSICARVM OPVSCVLVM RARVM AC INsigne, totius eius negotii rationem
        mira industria et breuitate complectens, iam recens publicatum. IOANNE FROSCHIO, Autore,</p>
      <p xml:id="FRORER0002">[Froschius, f.ir; text: Ingenium vires superat.] <figure>
          <graphic url="/images/FRORER_01GF.gif"/>
        </figure></p>
      <p xml:id="FRORER0003">
        <pb n="[f.iv]"/>QVAE INTVS CONTINETVR.</p>
      <p xml:id="FRORER0004">Musicae prima rudimenta, ab ipso Numero, eius origine, ac uariis speciebus
        exorsa.</p>
      <p xml:id="FRORER0005">De perfectione, meritisque numerorum, de proportione et proportionalitate
        earumque speciebus,</p>
      <p xml:id="FRORER0006">De numeris et proportionibus harmonicis, de ratione harmoniarum, et fidium
        harmonicarum numero et ordine, Item et de symphoniarum numero et speciebus,</p>
      <p xml:id="FRORER0007">Diuisio totius monochordi in genere diatonico, adiecta singularum
        minutiarum demonstratione, per singula theoremata interim explicata.</p>
      <p xml:id="FRORER0008">De trium generum canendi discrctione, trium chordarum collatione ob oculos
        luculenter posita.</p>
      <p xml:id="FRORER0009">De modis Musicis, et eorum differentia et speciebus, Insuper et de signis
        et mcnsuris Musicis, iuxta Canonices rationem.</p>
      <p xml:id="FRORER0010">Gnomon, et ccu ratio, condendarum cantionum obiter praepositus.</p>
      <p xml:id="FRORER0011">Adiecti sunt periclitationis et exempli gratia, cantus aliquot, haud omnino
        inameni.</p>
      <p xml:id="FRORER0012">
        <pb n="[f.iir]"/>IN MVSICALES MINVTIAS Ioannis Froschii</p>
      <p xml:id="FRORER0013">MELCHIOR CVMANVS.</p>
      <p xml:id="FRORER0014">Si tibi sunt Musae meliores optime cordi,</p>
      <p xml:id="FRORER0015">Heus puer aeccde, hunc uolue, reuolue librum,</p>
      <p xml:id="FRORER0016">Non hic illecebris locus est, sed seria aguntur,</p>
      <p xml:id="FRORER0017">que non liuor edax rodere dente queat.</p>
      <p xml:id="FRORER0018">Namque uiam munit, reliquos quo possis adire.</p>
      <p xml:id="FRORER0019">Et resonare lyram, nablia, plectra, chelyn.</p>
      <p xml:id="FRORER0020">Autori grates igitur persoluere debes,</p>
      <p xml:id="FRORER0021">Commoda qui spectas hinc fore magna tibi.</p>
      <p xml:id="FRORER0022">EIVSDEM DISTICHON.</p>
      <p xml:id="FRORER0023">Huc propera studiose puer, cui dicere curae est</p>
      <p xml:id="FRORER0024">Odas quas breuis haec en tibi charta refert</p>
      <p xml:id="FRORER0025">Amor docet Musicam.</p>
      <p xml:id="FRORER0026">AVTOR AD SVVM IPSIVS LIBRVM.</p>
      <p xml:id="FRORER0027">Vade age parue liber, facilemque parato iuuentae.</p>
      <p xml:id="FRORER0028">Ad reliquos aditum, qui grauiora docent.</p>
      <p xml:id="FRORER0029">Premonstresque uiam, numeris discrimina uocum</p>
      <p xml:id="FRORER0030">Singula qua constent, commata, semitonos.</p>
      <p xml:id="FRORER0031">Et genus id certa ratione minuta secare</p>
      <p xml:id="FRORER0032">Instrue, namque opus est artis et ingenii.</p>
      <p xml:id="FRORER0033">
        <pb n="[f.iiir]"/>ILLVSTRI DOMINO DOMINO GEORGIO Comiti in VVirtenberga et in Montebeligardo
        et caetera Domino suo clementissimo, et in primis obseruandissimo Ioannes Froschius, sese
        commendat.</p>
      <p xml:id="FRORER0034">Miraberis forsan illustris pariter atque Clarissime Comes, quid ego hac
        aetate mea, nempe in limine senectae, nenias illas Musicas offuderim Claritudini tuae: at
        mirari defines, ubi re ultro citroque cognita, tute de me pronuncies. Siquidem hoc efficere
        mens erat, ut iuuentutem rerum notitia instituendam, hac etiam, qua possem, parte iuuarem.
        Nam nulla disciplina est, quae non olim usui futura sit adolescentibus, uel poaeticen uel
        oratoriam professuris, tantum abest ut Musicam. omnium disciplinarum imitatricem, ignorent.
        Praeterea non sum ueritus, Musicales hasce minutias, amicis quibusdam hortantibus, pro modo
        ac ratione huius disciplinae tyrunculos docendae descriptas, Claritudini tuae dedicare. Qua
        quidem in re non opus erat eloquentia magnifica et picturata, sed potius Laconica breuitate,
        eaque efficaci, quam nec tua Claritudo respuit. Nam nisi hac utamur, et Epitomes ratio, et
        puerorum profectus non stabunt: quando quidem illa cupienti negotium digne explicatum,
        crescet in immensum, nempe tot aut plurium librorum opus, quod intus capita continentur.
        Proinde labor ille meus non sine sollicitudine adsumptus utcumque profuerit, hoc lubentius
        id negotii, neque praeter aetatis meae decorum, suscaepi. Spero enim fore, ut inter
        legendum, amor Musicam (quemadmodum est inueteri prouerbio) sit docturus: tuque minutias
        eiusmodi non modo clementer accepturus, uerum etiam calculum iisdem sis additurus, quando
        ipse pro tua Magnanimitate neminem bonarum literarum et artium studiosum non complectaris,
        ac fauore peculiari foueas. Quamquam nequicquam uel eruditionis uel literarum mihi ipsi
        uendicem, sed uelut anser inter olores, stridulum quid obstrepere non cesso. Scopus autem,
        quem hoc loci praefixum uelim, eo tendit maxime, quo pueri, degustatis huiusmodi minutiis,
        ad aliquantam numerorum et proportionum peritiam prouecti, tum si uidebitur, ad reliquos
        autores maiores et grauiores, celerius, et ceu compendio deducantur. Nam nihil hic
        proponitur, et eis, quamuis tenuiter, ostenditur, quod non apud Aristoxenum, Plutarchum,
        Boaetium et caeteros eleganter et adperte sit scriptum. Nihil, inquam, scitu indignum,
        quantum ad Musicam adtinet Instrumentalem, in genere diatonico, hic precipitur, quod in
        numeris et quantitate linearum ipsius monochordi, pro puerorum captu, non sit satis
        demonstratum: id quod uerum esse probant, uel apotomae, uel semitonia, uel commata, et id
        genus alia minutula ex ordine diuisa. Sed ne cuiquam meiipsius tibicinem agere uidear, manum
        de tabula tollo, qualecumque enim id uniuersum fuerit (quanquam sane perexiguum est)
        claritudini tuae potissimum nuncupare debui, quando quidem et mihi olim ab lustrissimo <pb n="[f.iiiv]"/>principe, fratre tuo, Domino VLRIGHO Duce VVirtenbergensi et caetera
        clementissime foueri contigit, et alii Clarissimae familiae tuae Incliti heroes, in me
        puerum adhuc maioresque meos benefici, et quamoptime de nobis meriti fuerunt quamobrem non
        dubitarim, quin hoc ipsum laboris mei pro tua Maguanimitate boni consulas, meque ames. Bene
        uale Comes Clarissime. Argentorati, Idibus Septembris, Anno Domini M. D. XXXII.</p>
      <p xml:id="FRORER0035">
        <pb n="[f.iiiir]"/>INDEX EORVM, QVAE QVOT to quoque capite continentur.</p>
      <p xml:id="FRORER0036">CAPVT I. de Musicae partitione.</p>
      <p xml:id="FRORER0037">Musica animi adfectus moueri, et corpora morbis eripi, creditum.</p>
      <p xml:id="FRORER0038">Musica a musis dicta.</p>
      <p xml:id="FRORER0039">Musica mundana.</p>
      <p xml:id="FRORER0040">Musica humana.</p>
      <p xml:id="FRORER0041">Musica Christiana.</p>
      <p xml:id="FRORER0042">Musica instrumentalis.</p>
      <p xml:id="FRORER0043">CAPVT II. de numero et eius speciebus.</p>
      <p xml:id="FRORER0044">Harmonia proportione constat.</p>
      <p xml:id="FRORER0045">Proportio in numerositate consistit.</p>
      <p xml:id="FRORER0046">Prima perfectio incorporalitatis in numeris.</p>
      <p xml:id="FRORER0047">Numeri plaeni dicti.</p>
      <p xml:id="FRORER0048">Corpus non item plaenum dicitur.</p>
      <p xml:id="FRORER0049">Numerorum origo monas.</p>
      <p xml:id="FRORER0050">Monadis merita.</p>
      <p xml:id="FRORER0051">Numeri diffinitio et diuisio.</p>
      <p xml:id="FRORER0052">Numerus par foemina.</p>
      <p xml:id="FRORER0053">Numerus impar mas.</p>
      <p xml:id="FRORER0054">Numerus par duplex.</p>
      <p xml:id="FRORER0055">Numerus par a suis partibus denominatus, triplex.</p>
      <p xml:id="FRORER0056">Numerus par pariter par.</p>
      <p xml:id="FRORER0057">Numerus par pariter impar.</p>
      <p xml:id="FRORER0058">Numerus par impariter par.</p>
      <p xml:id="FRORER0059">Numerus par a partium suarum summa denominatus, triplex.</p>
      <p xml:id="FRORER0060">Numerus par superfluus.</p>
      <p xml:id="FRORER0061">Numerus par diminutus.</p>
      <p xml:id="FRORER0062">Numerus par perfectus.</p>
      <p xml:id="FRORER0063">Numerus impar triplex.</p>
      <p xml:id="FRORER0064">Numerus impar simplex.</p>
      <p xml:id="FRORER0065">Numetus impar secundus et compositus.</p>
      <p xml:id="FRORER0066">Numerus impar mediocris.</p>
      <p xml:id="FRORER0067">Numeri contra se primi et incompositi.</p>
      <p xml:id="FRORER0068">Numeri communicantes.</p>
      <p xml:id="FRORER0069">CAPVT III. de numero, ut refertur ad alium.</p>
      <p xml:id="FRORER0070">Numerus ad alium relatus duplex.</p>
      <p xml:id="FRORER0071">Numerus aequalis non diuiditur.</p>
      <p xml:id="FRORER0072">Numerus inaequalis duplex.</p>
      <p xml:id="FRORER0073">Numerus maioris inaequalitatis duplex.</p>
      <p xml:id="FRORER0074">Numerus maioris inaequalitatis simplex, triplex est.</p>
      <p xml:id="FRORER0075">Numerus maioris inaequalitatis multiplex.</p>
      <p xml:id="FRORER0076">Numerus superparticularis.</p>
      <p xml:id="FRORER0077">Numerus superpartiens.</p>
      <p xml:id="FRORER0078">Numerus maioris inaequalitatis compositus, duplex.</p>
      <p xml:id="FRORER0079">Numerus multiplex superparticularis.</p>
      <p xml:id="FRORER0080">Numerus multiplex superpartiens.</p>
      <p xml:id="FRORER0081">Numerus minoris inaequalitatis in eas species, in quas et ille maioris
        inaequalitatis diuiditur.</p>
      <p xml:id="FRORER0082">CAPVT IIII. de ratione perfectionis numerorum.</p>
      <p xml:id="FRORER0083">Numerorum natura extra corpus est sed nec nisi circa corpus adparet.</p>
      <p xml:id="FRORER0084">Numeri proprie pleni.</p>
      <p xml:id="FRORER0085">Numeri quomodo corpus efficiunt.</p>
      <p xml:id="FRORER0086">Numerus octonarius solidus.</p>
      <p xml:id="FRORER0087">Monas et paris et imparis numeri origo.</p>
      <p xml:id="FRORER0088">Numeri a pari, et ab impari, corpus efficiunt.</p>
      <p xml:id="FRORER0089">Numeri a pari et ab impari solidi.</p>
      <p xml:id="FRORER0090">Dyas et eius merita.</p>
      <p xml:id="FRORER0091">Ternarius et eius merita.</p>
      <p xml:id="FRORER0092">Quaternarius et eius merita.</p>
      <p xml:id="FRORER0093">Quinarius et eius merita.</p>
      <p xml:id="FRORER0094">Senarius et eius merita.</p>
      <p xml:id="FRORER0095">Septenarius et eius merita.</p>
      <p xml:id="FRORER0096">Octonarius et eius merita.</p>
      <p xml:id="FRORER0097">Nouenarius et eius merita.</p>
      <p xml:id="FRORER0098">Denarius et eius merita.</p>
      <p xml:id="FRORER0099">
        <pb n="[f.iiiiv]"/>Vigintiseptem numerus solidus est.</p>
      <p xml:id="FRORER0100">CAPVT V de propoctione et proportionalitate.</p>
      <p xml:id="FRORER0101">Proportionis diffinitio.</p>
      <p xml:id="FRORER0102">Proportionalita quid.</p>
      <p xml:id="FRORER0103">Proportionalitas triplex.</p>
      <p xml:id="FRORER0104">Proportionalitas arithmetica.</p>
      <p xml:id="FRORER0105">Proportionalitas ceometrica.</p>
      <p xml:id="FRORER0106">Proporttonalitas harmonica.</p>
      <p xml:id="FRORER0107">Proportiones quo pacto maiores et minores dicantur.</p>
      <p xml:id="FRORER0108">CAPVT VI de numeris et proportionibus harmonicis.</p>
      <p xml:id="FRORER0109">Proportiones Musicae duplices.</p>
      <p xml:id="FRORER0110">Proportiones Musicae harmonicae.</p>
      <p xml:id="FRORER0111">Proportiones musicae geometricae sunt.</p>
      <p xml:id="FRORER0112">Harmoniae diffinitio.</p>
      <p xml:id="FRORER0113">Sonus quomodo fit.</p>
      <p xml:id="FRORER0114">Sonus acutus qui fit.</p>
      <p xml:id="FRORER0115">Sonus grauis qui fit.</p>
      <p xml:id="FRORER0116">Harmonia non uno, et aequali sono, sed duorum, uel plurium fit
        permixtu.</p>
      <p xml:id="FRORER0117">Sex tantum sunr numeri, harmoniam conficientes.</p>
      <p xml:id="FRORER0118">Numeris harmoniam conficientibus, septimus ille sextuplus merito
        adnumeratur.</p>
      <p xml:id="FRORER0119">Epitritus numerus.</p>
      <p xml:id="FRORER0120">Hemiolius numerus.</p>
      <p xml:id="FRORER0121">Duplaris numerus.</p>
      <p xml:id="FRORER0122">Triplaris numerus.</p>
      <p xml:id="FRORER0123">Quadruplus numerus.</p>
      <p xml:id="FRORER0124">Sextuplus numerus.</p>
      <p xml:id="FRORER0125">Epogdous numerus.</p>
      <p xml:id="FRORER0126">CAPVT VII de ratione harmoniarum.</p>
      <p xml:id="FRORER0127">Numeri illi sex harmoniam quare soli conficiant.</p>
      <p xml:id="FRORER0128">De animae mundanae fabricatione ex Macrobio.</p>
      <p xml:id="FRORER0129">Tonus quomodo fit.</p>
      <p xml:id="FRORER0130">Semitonium qui fit.</p>
      <p xml:id="FRORER0131">Semitonium Pithagoricis diesis, Platonicis limma dicitur.</p>
      <p xml:id="FRORER0132">Tonus et semitonium symphoniarum interualla metiuntur.</p>
      <p xml:id="FRORER0133">Tonus et semitonium tropis uires mouendi animi tribuunt.</p>
      <p xml:id="FRORER0134">Interualla syderum errantium proportionibus harmonicis distant.</p>
      <p xml:id="FRORER0135">Syderum siue planetarum adspectus, proportionibus harmonicis
        perficiuntur.</p>
      <p xml:id="FRORER0136">CAPVT VIII de fidium numero et ordine.</p>
      <p xml:id="FRORER0137">Monochordum diuisum rudius et apertius harmonias docet.</p>
      <p xml:id="FRORER0138">Musica instrumentalis est generis diatonici.</p>
      <p xml:id="FRORER0139">Musica mundana generi diatonico adscribitur.</p>
      <p xml:id="FRORER0140">Fides Musicae et earum ordo.</p>
      <p xml:id="FRORER0141">Fides primum tantum quatuor.</p>
      <p xml:id="FRORER0142">Fides secundo, septem numero factae, et factum est heptachordum.</p>
      <p xml:id="FRORER0143">Adiecto alio heptachordo facta est cithara chordarum quatuordecim.</p>
      <p xml:id="FRORER0144">Adiecta proslambanomenos, facta est quintadecima chorda.</p>
      <p xml:id="FRORER0145">Synemenos tetrachorda priora coniugens sextam decimam dedit.</p>
      <p xml:id="FRORER0146">Chordarum nomina.</p>
      <p xml:id="FRORER0147">CAPVT VIIII. de diuisione monochordi.</p>
      <p xml:id="FRORER0148">Monochordi diuisio artificibus instrumentorum utilis.</p>
      <p xml:id="FRORER0149">Linea diuisa chordam representat.</p>
      <p xml:id="FRORER0150">Inter diuidendum, primum limites quatuor tetrachordorum designantur.</p>
      <p xml:id="FRORER0151">Deinde implentur tetrachordorum huiusmodi limites.</p>
      <p xml:id="FRORER0152">Tetrachordorum huiusmodi quatuor coniunctio, et quinti tetrachordi
        constitutio.</p>
      <p xml:id="FRORER0153">Fides septem ultra quindecim antiquas adiecte.</p>
      <p xml:id="FRORER0154">
        <pb n="[f.vr]"/>Pentachorda sunt necessaria,</p>
      <p xml:id="FRORER0155">Ratio numerositatis multiplicationem non respuit.</p>
      <p xml:id="FRORER0156">Vox hominis uix unquam ad dis diapason intenditur.</p>
      <p xml:id="FRORER0157">Ad tris dia pason usque progredi licet in choro recentiorum,</p>
      <p xml:id="FRORER0158">CAPVT X, de symphoniarum numero, et speciebus,</p>
      <p xml:id="FRORER0159">Antiquitas symphonias tantum quinque tradidit,</p>
      <p xml:id="FRORER0160">Recentiores Musici, plures antiquitatis symphoniis, adsignant.</p>
      <p xml:id="FRORER0161">Symphonie, preter greca nomina, habent latinae nouata uocabula,</p>
      <p xml:id="FRORER0162">Consonantiae, siue symphoniae duplices,</p>
      <p xml:id="FRORER0163">Consonantiae perfecte que?</p>
      <p xml:id="FRORER0164">Causa, quare antiqnitas quinque tantum symphonias agnouerit?</p>
      <p xml:id="FRORER0165">Consonantiae perfecte numero sex,</p>
      <p xml:id="FRORER0166">Consonantiae imperfecte que?</p>
      <p xml:id="FRORER0167">Consonantiae imperfecte, aut maiores, aut minores sunt,</p>
      <p xml:id="FRORER0168">Consonantiae enumerantur.</p>
      <p xml:id="FRORER0169">CAPVT XI, de monochordi, et fiidium descriptione, cum numerorum
        adplicatione,</p>
      <p xml:id="FRORER0170">Chordae diuise adiiciuntur litere in punctis sectionis</p>
      <p xml:id="FRORER0171">Literis adiiciuntur numeri.</p>
      <p xml:id="FRORER0172">Numeri quare in huiusmodi quantitate adiecti.</p>
      <p xml:id="FRORER0173">Consonantiae chordae inscripte.</p>
      <p xml:id="FRORER0174">Duplex numerus neruis fidium inscriptus.</p>
      <p xml:id="FRORER0175">Tetrachordum Mercurii.</p>
      <p xml:id="FRORER0176">Superior numerus indicat, quoto queque ordine adiecta sit chorda.</p>
      <p xml:id="FRORER0177">Inferior numerus, ordinem chordarum modernum, utcumque adiectarum
        demonstrat.</p>
      <p xml:id="FRORER0178">Chordae recentiorum non habent numeros inscriptos.</p>
      <p xml:id="FRORER0179">Quinque tetrachorda inscripta,</p>
      <p xml:id="FRORER0180">Tetrachorda omnia decem et septem alioquin sunt.</p>
      <p xml:id="FRORER0181">CAPVT XII. de tribus melodiae generibus.</p>
      <p xml:id="FRORER0182">Melodiae genera tria, quorum duo: tertium scilicet et medium, ab usu
        canendi recesserunt,</p>
      <p xml:id="FRORER0183">Monochordi portio per tria genera canendi diuiditur.</p>
      <p xml:id="FRORER0184">Diuisio monochordi in tetrachordo hiperbolaeon,</p>
      <p xml:id="FRORER0185">Diuisio in tetrachordo diezeugmenon</p>
      <p xml:id="FRORER0186">Diuisio in tetrachordo synemmenon.</p>
      <p xml:id="FRORER0187">Numerorum adplicatio diuisioni in tetrachordo hyperbolaeon,</p>
      <p xml:id="FRORER0188">Numerorum adplicatio in tetrachordo diezeugmenon.</p>
      <p xml:id="FRORER0189">Numerorum adplicatio in tetrachordo synemmenon.</p>
      <p xml:id="FRORER0190">Diuisurus totum monochordum, hahet hoc loci exemplar.</p>
      <p xml:id="FRORER0191">Causa, quare melodiae genera duo sunt reiecta.</p>
      <p xml:id="FRORER0192">CAPVT XIII. quedam theoremata proponuntur.</p>
      <p xml:id="FRORER0193">Diatessaron et diapente couinncte, diapason constituunt, id quod alias sic
        effertur, primi superparticulares duo coniuncti, primum multiplicem efficiunt</p>
      <p xml:id="FRORER0194">Primus multiplex, primo superparticulari coniunctus, diapason cum diapente
        efficit,</p>
      <p xml:id="FRORER0195">Triplo, si secundum superparticularem adieceris, dis dia pason
        procedet.</p>
      <p xml:id="FRORER0196">Diapason consonantia optima.</p>
      <p xml:id="FRORER0197">Ratio conlocandi consonantias.</p>
      <p xml:id="FRORER0198">Omne tetrachordum in sesquitertia, et omne pentachordum in sesquialtera
        proportione habet.</p>
      <p xml:id="FRORER0199">Tonus in duo equalia diuidi non potest.</p>
      <p xml:id="FRORER0200">Semitonii minoris demonstratio.</p>
      <p xml:id="FRORER0201">
        <pb n="[f.vv]"/>Dia tessaron duobus tonis, et semitonio, dia pente tribus tonis, et semitio
        constat,</p>
      <p xml:id="FRORER0202">Semitonium maius apotome dicitur.</p>
      <p xml:id="FRORER0203">Causa, qua re apotome, inter canendi modos non recipitur.</p>
      <p xml:id="FRORER0204">Dia pason tonis sex minor, et quinque maior est.</p>
      <p xml:id="FRORER0205">Dia pason quinque tonis, et duobus semitoniis constat.</p>
      <p xml:id="FRORER0206">Praedictorum demonstratio per portionis monochordi sectionem, et numerorum
        adplicationem.</p>
      <p xml:id="FRORER0207">Diuisurus monochordum totum, reliquam portionem instar praecedentis
        diuidat.</p>
      <p xml:id="FRORER0208">Sex toni dia pason commate superant.</p>
      <p xml:id="FRORER0209">Comma in numeris quid sit.</p>
      <p xml:id="FRORER0210">Dia pason interualla septem habet.</p>
      <p xml:id="FRORER0211">Dia pente iam tonis tribus, et semitonio, dia tessaron tonis duobus, et
        semitonio minori constant.</p>
      <p xml:id="FRORER0212">Semitonium minus, et apotome tonum constitunnt.</p>
      <p xml:id="FRORER0213">Semitonium commatibus tribus maius est, minus uero quatuor.</p>
      <p xml:id="FRORER0214">Apotome commatibus quatuor maior est minor quinque.</p>
      <p xml:id="FRORER0215">Tonus commatibus octo maior est, minor uero nouem.</p>
      <p xml:id="FRORER0216">Commate sublato de apotome, semitonium minus relinquitur</p>
      <p xml:id="FRORER0217">Dieses quomodo constent?</p>
      <p xml:id="FRORER0218">CAPVT XIIII. de connectende de cantionis modis et tropis.</p>
      <p xml:id="FRORER0219">Consonantiae in utroque termino existunt.</p>
      <p xml:id="FRORER0220">Modi connectendae cantionis describuntur</p>
      <p xml:id="FRORER0221">Non statim modus est, ubi consonantia. neque consonantia ubi modus est,</p>
      <p xml:id="FRORER0222">Dia pason modis in uno terminorum dupli. in altero simpli rationem habet
        neque in utroque termiuorum consistit.</p>
      <p xml:id="FRORER0223">Modi connectendi nouem sunt.</p>
      <p xml:id="FRORER0224">Tropi siue toni octo sunt.</p>
      <p xml:id="FRORER0225">Tonis a gentibus indita sunt nomina,</p>
      <p xml:id="FRORER0226">Argumentum, tonorum designationes, mutatas esse.</p>
      <p xml:id="FRORER0227">Singuli toni singulos modos peculiares habent,</p>
      <p xml:id="FRORER0228">Tonorum nomina hodie numero et ordine priscis aptantur nominibus:</p>
      <p xml:id="FRORER0229">Toni sunt duplices, uel autenti, uel plagales.</p>
      <p xml:id="FRORER0230">Tonorum metae ac pomeria,</p>
      <p xml:id="FRORER0231">Tonorum autentorum modi peculiares, sunt maiores, plagalium uero
        minores.</p>
      <p xml:id="FRORER0232">Finales fides tonorum quatuor sunt.</p>
      <p xml:id="FRORER0233">Ad finales tonorum fides tres sunt.</p>
      <p xml:id="FRORER0234">Initiariae fides tonorum enumerantur.</p>
      <p xml:id="FRORER0235">Tenores tonorum peculiares non ignorandi.</p>
      <p xml:id="FRORER0236">Adfectus quibus toni plerumque mouere solent.</p>
      <p xml:id="FRORER0237">CAPVT XV. de notulis Mnsicis, lineis et spatiis.</p>
      <p xml:id="FRORER0238">Recentiores Musici lineas et spacia, mutuati uidentur a ueteribus.</p>
      <p xml:id="FRORER0239">In lineis quinque iacentibus, et eorum spaciis, omnis cantus
        describitur.</p>
      <p xml:id="FRORER0240">Fides signate enumerantur.</p>
      <p xml:id="FRORER0241">Nisi, b trites synemmenon non signetur, semper, [sqb], parameses
        canitur,</p>
      <p xml:id="FRORER0242">Notule Musicae Geometriae pares sunt, nempe canonices.</p>
      <p xml:id="FRORER0243">Canonices species tres sunt.</p>
      <p xml:id="FRORER0244">Metrice, prima canonices pars.</p>
      <p xml:id="FRORER0245">Rithmos secunda.</p>
      <p xml:id="FRORER0246">Melos tertia.</p>
      <p xml:id="FRORER0247">De notulis conligatis.</p>
      <p xml:id="FRORER0248">CAPVT XVI. de signis et mensuris Musicis.</p>
      <p xml:id="FRORER0249">Notularum mensura duplex.</p>
      <p xml:id="FRORER0250">Notularum mensura perfecta.</p>
      <p xml:id="FRORER0251">Notularum mensura imperfecta,</p>
      <p xml:id="FRORER0252">
        <pb n="[f.vir]"/>Mensura aut aequalitatis est, aut inaequalitatis.</p>
      <p xml:id="FRORER0253">Mensura aequalitatis triplex est.</p>
      <p xml:id="FRORER0254">Modus nempe, Tempus, et prolatio.</p>
      <p xml:id="FRORER0255">Modus duplex est, maior et minor,</p>
      <p xml:id="FRORER0256">Modus maior duplex.</p>
      <p xml:id="FRORER0257">Modus maior perfectus.</p>
      <p xml:id="FRORER0258">Modus maior imperfectus.</p>
      <p xml:id="FRORER0259">Modus minor duplex.</p>
      <p xml:id="FRORER0260">Modus minor perfectus.</p>
      <p xml:id="FRORER0261">Modus minor imperfectus.</p>
      <p xml:id="FRORER0262">Tempus duplex est.</p>
      <p xml:id="FRORER0263">Tempus perfectum.</p>
      <p xml:id="FRORER0264">Tempus imperfectum.</p>
      <p xml:id="FRORER0265">Queuis cantio suos quoque habet modum, tempus, et prolationem,</p>
      <p xml:id="FRORER0266">Prolatio duplex est.</p>
      <p xml:id="FRORER0267">Prolatio perfecta quae?</p>
      <p xml:id="FRORER0268">Prolatio perfecta non recipit diminutionem.</p>
      <p xml:id="FRORER0269">Prolatio imperfecta quae?</p>
      <p xml:id="FRORER0270">Prolatio imperfecta maior.</p>
      <p xml:id="FRORER0271">Prolatio imperfecta minor.</p>
      <p xml:id="FRORER0272">CAPVT XVII. de signis inaequalitatis.</p>
      <p xml:id="FRORER0273">Sex tantum numeri Musicam conficientes repetuntur,</p>
      <p xml:id="FRORER0274">Sesquioctauus nullam mensuram praebet.</p>
      <p xml:id="FRORER0275">Mensura non quaIibet proportione, qua consonantia constat.</p>
      <p xml:id="FRORER0276">Proportiones inaequalitatis in mensura tantum quinque,</p>
      <p xml:id="FRORER0277">De proportione dupla et quadrupla.</p>
      <p xml:id="FRORER0278">Proportiones, dupla, et quadrupla, imaginariae, uerius quam geometricae
        sunt.</p>
      <p xml:id="FRORER0279">De reliquis tribus mensure Proportionibus</p>
      <p xml:id="FRORER0280">Proportio tripla.</p>
      <p xml:id="FRORER0281">Proportio sesquialtera.</p>
      <p xml:id="FRORER0282">Proportio sesquitertia.</p>
      <p xml:id="FRORER0283">CAPVT XVIII. de punctis, pausis, ac perfectione, et imperfectione.</p>
      <p xml:id="FRORER0284">Punctum trifariam diuiditur.</p>
      <p xml:id="FRORER0285">Punctum diuisionis.</p>
      <p xml:id="FRORER0286">Punctum alterationis.</p>
      <p xml:id="FRORER0287">Punctum perfectionis siue additionis.</p>
      <p xml:id="FRORER0288">Pausa quid?</p>
      <p xml:id="FRORER0289">Pausa silentii modus.</p>
      <p xml:id="FRORER0290">De imperfectione notarum.</p>
      <p xml:id="FRORER0291">De perfectione siue additione notarum.</p>
      <p xml:id="FRORER0292">CAPVT XIX. de ratione componendi.</p>
      <p xml:id="FRORER0293">Omnis cantus in consonantiis perfectis et inchoetur, et finiatur.</p>
      <p xml:id="FRORER0294">Due perfecte consonantie, in cantione, mutuo sese non succedant.</p>
      <p xml:id="FRORER0295">Causa, quare duae perfectae se mutuo succedere non possint.</p>
      <p xml:id="FRORER0296">De uocum commissuris in medio cantionis.</p>
      <p xml:id="FRORER0297">De commissura syncopata.</p>
      <p xml:id="FRORER0298">Tritonos et auris, et ratio Musica abhorret.</p>
      <p xml:id="FRORER0299">De commissura simplici,</p>
      <p xml:id="FRORER0300">Cantus pausis rite distinguatur.</p>
      <p xml:id="FRORER0301">De imitatione Authorum.</p>
      <p xml:id="FRORER0302">De mimesi, et ceu fuga. imitanda.</p>
      <p xml:id="FRORER0303">EX AVTORIBVS: Aristoxeno, Aristotele, Plinio, Plutarcho, Ptolomeo, Aulo
        Gellio, Macrobio, Boaetio.</p>
      <p xml:id="FRORER0304">
        <pb n="[f.viv]"/>IOANNIS FROSCHII AVTORIS</p>
      <p xml:id="FRORER0305">Praefatio ad Lectorem</p>
      <p xml:id="FRORER0306">ETSI cuiquam (Lector amice) ad hoc, quod ex me audire desyderat, minus
        forte pro uoto respondeam, non est idcirco, quod is cogitet, me nihil muneris, rei
        literariae, siue publici commodi causa subiturum, sed quia mihi ipsi conscius, non ignorem,
        quam longe officio: quo ille fungi me putarit, mea tenuitas, meae denique uires: quante
        sunt, non sufficiant, illius praeterea eum admonitum esse praestabat, expectantem aliud
        praeter id, quod excepturus est a me. Verum ne cuipiam prorsus uidear [a mousos], atque nec
        mihi nec aliis utilis natus, quamuis prouinciae hoc loco susceptae iamdudum Colophonem
        addiderim, tamen et hanc farraginem angustia libellari minutatim complexam, in utilitatem
        iuuentutis, et Musicae studiosorum, dare uolui, qua illos redderem certiores, uel de hoc e
        multis uno, quod de proportionibus harmonicis, et signis Musicis per me, qui iisdem sum non
        nunquam usus, cupiunt edoceri. Quod sane eo libentius effaeci, quo magis hocipsum non ad
        fluxas mundi delicias abusuros, sed potius ad aliorum aedificationem eos collaturos
        sperabam, nempe ad psalmos et hymnos spiritales corde ac ore Domino canendos, et gratias
        agendas. quibus monitoriis, sicut et aliis, proportione donorum nobis collata, quamdiu
        exules in hac uita agimus, inuicem opus habemus.</p>
      <p xml:id="FRORER0307">Sed neque mea est sententia, ut neglectis aliis disciplinis, hic mihi puer
        uelut ad scopulos Syreneos per aetatem consenescat, neque praeterea mihi unquam fuit, nedum
        nunc est, ingenium aut cupido, cuiusmodi plerisque solet esse, qui (ut ait ille) iniussi non
        desistunt, quin ad rauim usque canentes, auditorum aures occallescere faciant sed ut illis
        ad sobrietatem degustatis, modum faciant, et caetera, quae honesta sunt et utilia studia
        sectentur, Nam et Musica, si uel Boaetio uel Augustino credimus (quamuis hic magis pedum
        rithmos, ille uero harmoniam ueris est prosequutus) non modo, sicut caetere Matheseos
        disciplinae, speculationi, sed et moralitati coniuncta, bene modulandi scientia existit, ut
        que pudica, modesta, et simplex sit, mascula, nec effoeminata, nec faera, nec uaria inter
        canendum igitur tum artis, tum honestatis ratio est habenda, alio qui haud bene modulaberis.
        Bene uale.</p>
      <p xml:id="FRORER0308">
        <pb n="[f.air]"/>CAPVT PRIMVM.</p>
      <p xml:id="FRORER0309">Musicae partitionem paucis absoluit.</p>
      <p xml:id="FRORER0310">IAM VERO TELAM NOBIS (ut aiunt) exordientibus, non suppetet facultas, multa
        de Musices nomine, aut ipsius apud gentes usu et efficatia, imo ne de eius inuentoribus
        disseruisse, quandoquidem id huius instituti breuitas aegre accipit, et illius apud autores
        passim legenti fit copia, ut iucunditatis, ita et prolixitatis non nihil adferens. [Boaetius
        1. caput 1. Plutarchus De Musica in marg.] Literis enim proditum est, tantum ueteres
        tribuisse Musicae, ut non solum animi adfectus ea moueri arbitrarentur, sed et corpora
        morbis eripi crederent.</p>
      <p xml:id="FRORER0311">[Musica a musis dicta. in marg.] His autem, qui se Musarum sacris initiari
        gaudent, quis uetet Musicam a Musis denominari, quod huic, sui studiosum pro intellectus et
        memoriae uiribus oporteat incumbere. Identidem licebit et aliis pro suis ingenii cuiusque ac
        studii modo ac ratione adfectis, periclitando uel ostendendo gestientibus.</p>
      <p xml:id="FRORER0312">Neque operae precium erit Musicen in species complureis distrahere: quamuis
        cuilibet liberum non solum, sed et per me haud quaquam reiectum fuerit poenitius cum
        ueteribus philosophari.</p>
      <p xml:id="FRORER0313">[Mundana Musica Plinius 2. caput 22. Boaetius 1. 2. in marg.] Vt mundana
        Musica, totius et partium mundi, coelestis scilicet ac elementaris harmoniam
        contempletur.</p>
      <p xml:id="FRORER0314">[Humana musica Boaetius 1. Caput 2. in marg.] Vt humana Musica. corporis et
        animae, ac huiuscemodi partium inter se proportiones consyderet. Dum interea minime
        neglectui habeatur coelestis illa Musica, quae legis Diuinae et eius finis Christi harmoniam
        cordetenus conferens, in ipso Christo pro peccatis mundi mortuo, ac tum resurgente, omnia
        omnino perfici ac reparari demonstrat. [Musica Christiana in marg.] Quam uelit Deus
        benedictus in saecula, ut per Christi unigeniti filii sui domini nostri spiritum animo uere
        concipiamus in salutem aeternam.</p>
      <p xml:id="FRORER0315">[Musica instrumentalis Boaetius 1. Caput 2. in marg.] Tandem hoc loci
        Musicam tractabimus instrumentalem, quae uel naturalibus, uel artificialibus instrumentis
        exercetur, eamque nimirum, quae sonorum differentias harmonica ratione (ut dictum est)
        obseruat ac perpendit.</p>
      <p xml:id="FRORER0316">Quo uero breuitate tyroni placeamus, et perpaucis uerbis quam plurimum
        sententiae adferamus, et hunc sequentem typum de Musicae partitione subiecimus.</p>
      <p xml:id="FRORER0317">
        <pb n="[f.aiv]"/>[Froschius, f.aiv; text: Musica, quatenus a Musis, omnem eruditionem
        inquirentibus et inter sese mutuo communicantibus dicta, est uel Naturalis, quae harmoniam
        et maioris et minoris mundi, nempe hominis, numero sese mouentis depraehendit. Ea est, aut.
        Artificialis, siue instrumentalis, quae sonorum aut uocum differentias sensu, rationeque
        certa perpendit. Id quod bifariam contingit, nempe aut. Mundana, quae motibus coelestibus
        inesse deprehenditur ambitus nempe referens harmonicos, et reintegrationes, tum syderum
        adspectus, trigono, tetragono, et hexagono constantes, qui numeris duplaribus, triplaribus,
        quadruplis, sesquialteris, et sesquitertiis fiunt. Humana, quae tribus animi partibus tres
        numeros, duplum, sesquialterum, et sesquitertium edentibus constat, scilicet, Geometrica
        ratione, ubi Musica sonorum et uocum differentias, ad Geometriae principia, iuxta leuationem
        et depressionem, aurium mensura examinat. Eiusmodi est Canonice cuius partes sunt, Harmonica
        ratione, ut quum illa sonorum differentias et consonantias sensu ac ratione harmoniaca
        expendit. de qua inpraesentiarum agimus. Ea autem constat. Intellectu, sex hasce partes,
        imaginationem, scilicet memoriam, cogitationem, opinionem, rationem, et scientiam
        continente. Quae omnes et mentis nomine ueniunt. Sensu, quatuor hos edente, uisum, auditum,
        olfactum, et tactum: cui et gustus inest, Adpetitu, qui tria haec habet, auctum, fastigium
        et decrementum. Quae omnia sunt physicis obseruanda. Metrice quae syllabarum quantitates,
        iuncturas, et modos ad Geometriae principia certo pedum numero ac lege, certoque fine
        claudit, exigitque. Eius partes sunt, Rythmus, qui uocum longitudines et quantitates, ad
        arsim et thesim, certis quidem pedibus dinumerat, sed eius connexio libera perpetuitate
        protenditur. Melos, quod est modulatio cantionis, arsim et thesim certo tropo, modisque
        peculiaribus disponens. Pedes sunt aut, Genera carminum centenario numero ferme
        compraehensa. Dissyllabi quatuor. Trisyllabi octo. Quadrisyllabi sedecim, Sono. Modo.
        Modulatione. Consonantia.] <figure>
          <graphic url="/images/FRORER_02GF.gif"/>
        </figure></p>
      <p xml:id="FRORER0318">
        <pb n="[f.aiir]"/>CAPVT II. De numero, eius origine, et speciebus a suis ipsarum partibus
        denominatis.</p>
      <p xml:id="FRORER0319">QVVM Vero sonorum harmonia, id est concinentia, quadam proportione,
        proportio autem in pluralitate et ceu numerositate consistat, ut quae sit aliquotarum
        habitudo quantitatum, necesse est et harmoniam in numerositate persistere. [Sapientiae .11.
        in marg.] Nam ut habet liber ille Sapientiae: Deus omnia in mensura, numero et pondere
        creauit.</p>
      <p xml:id="FRORER0320">[Macrobius in Somnium libro primo in marg.] Praeterea, sicut Macrobio
        placet, cogitationi ad superos meanti, prima perfectio incorporalitatis occurrit in numeris.
        Etsi quidam numeri secundum aliquos modos infra subnotatos proprie perfecti siue pleni
        uocentur, communiter tamen omnes numeri pleni sunt, maxime ut incorporei. Haud itidem corpus
        plenum dixeris, quod quum sui sit impatiens effluendo, alieni est adpetens hauriendo.</p>
      <p xml:id="FRORER0321">[Monas numerorum origo. Monadis merita in marg.] Iam numerorum origo monas
        est, quae unitas dicitur, et mas idem et foemina est, par idem atque impar, ipse non
        numerus, sed fons et origo numerorum. Haec monas initium, finisque omnium, ipsa principii ac
        finis nesciens, ad summum Deum refertur. Haec fere Macrobius.</p>
      <p xml:id="FRORER0322">[Numeri prima diuisio. in marg.] Numerus ergo unitatum collectio est. Hic
        in seipso et suis partibus consyderatus, in duo genera diuiditur, quorum utrumque in species
        complureis distrahitur.</p>
      <p xml:id="FRORER0323">Primum itaque est par numerus, qui in duas partes aequales diuisibilis est,
        nulla unitate media, ut quatuor, diuiditur in duo et duo, unitate nulla mediante.</p>
      <p xml:id="FRORER0324">[Numerus par foemina dictus] Alterum genus est impar numerus, qui in duo
        aequalia diuidi non potest, quin unitas interueniat, ut quinque in duo et duo diuiso, unitas
        intercedit. Hic mas uocatur et patris adpellatione ueneratur. Vterque subdiuiditur.</p>
      <p xml:id="FRORER0325">[Numerus impar mas. in marg.] Primo enim numerus par a suis partibus
        denominatur, et hoc modo trifariam diuiditur.</p>
      <p xml:id="FRORER0326">[Numeri paris species in marg.] Numeri paris species duae sunt.</p>
      <p xml:id="FRORER0327">In primis est numerus par pariter par, cuius singulae partes in singula duo
        paria diuidi possunt, quousque ad indiuisibilem unitatem redigantur. ut sexdecim in octo et
        octo, octo in quatuor et quatuor. Quatuor in duo et duo, duo in monadem et monadem.</p>
      <p xml:id="FRORER0328">Deinde est numerus par pariter impar, qui in duas partes, aequales quidem,
        sed ipsas impares diuisibilis est, ut decem in quinque et quinque.</p>
      <p xml:id="FRORER0329">Tandem est numerus par impariter par, cuius partes pares et aliquoties in
        binas aequales distrahuntur, sed huiusmodi subdiuisio ad unitatem usque non pertingit. ut
        uiginti quatuor in duodecim et duodecim. Duodecim in sex et sex. Sex in tria et tria, qui
        ambo numeri sunt impares.</p>
      <p xml:id="FRORER0330">Secundo Numerus par subinde iuxta partium suarum summam consyderatus, in
        tres quoque formas deducitur.</p>
      <p xml:id="FRORER0331">Est enim numerus par superfluus, cuius partes aliquotae simul sumptae
        summam sui totius excedunt, ut duodecim, cuius aliquotae sunt, sex, quatuor, tria, duo, et
        monas, quae faciunt sexdecim.</p>
      <p xml:id="FRORER0332">
        <pb n="[f.aiiv]"/>Ab hoc est numerus par diminutus, cuius partes aliquotae una constitutae
        summam sui totius non perficiunt: ut octo, cuius aliquotae sunt, quatuor, duo et monas, quae
        septem dumtaxat faciunt.</p>
      <p xml:id="FRORER0333">Demum est numerus par perfectus, cuius partes simul sumptae summam
        suiipsius ex aequo perficiunt, ut sex, cuius aliquotae tria, duo et monas ipsum plene
        perficiunt. Huiusmodi sunt et uigintiocto: quadringenta nonagintasex: et octies mille centum
        uiginti octo. Praeter illos enim paucos, sed quotquot semper in digitum uel senarium uel
        octonarium terminatos inuenies, hoc modo uocatos perfectos.</p>
      <p xml:id="FRORER0334">[Numeri imparis species. in marg.] Impar numerus in treis species
        diuiditur.</p>
      <p xml:id="FRORER0335">Est namque numerus impar simplex, qui non habet partem aut numerum se
        metientem, praeter unitatem, quae a sua totius quantitate denominationem accipit: ut
        ternarius, a quo monas ipsius tertia denominatur. Is numerus et alia denominatione primus et
        incompositus dicitur.</p>
      <p xml:id="FRORER0336">Deinde est numerus impar compositus, qui praeter unitatem alium quoque
        numerum habet se metientem, et constituentem, ut nouem, qui praeter monaden habet etiam
        ternarium, qui ter sumptus ipsum nouenarium constituit. Quare alioqui secundus et compositus
        dicitur.</p>
      <p xml:id="FRORER0337">Postremo est numerus impar mediocris, cuiusmodi est nouenarius, qui per se
        quidem secundus et compositus est, ad uigintiquinque uero comparatus, uidetur esse primus et
        incompositus. Nam hi duo numeri non habent numerum communem, praeter unitatem seipsos
        metientem. Quamobrem et nouenarius est mediocris, ut qui per se certe secundus et
        incompositus, ad alium uero uigintiquinque comparatus, primus sit et incompositus.</p>
      <p xml:id="FRORER0338">[Numeri contra se primi. in marg.] Vnde nunc liquet, numeros, quibus nulla,
        praeter unitatem, pars est ipsos metiens, contra se primos et incompositos dici, ut tria et
        quatuor. Eos uero quos alia praeter unitatem communis pars metitur, communicantes uocari,
        cuiusmodi sunt, nouenarius et duodenarius, habentes communem ternarium.</p>
      <p xml:id="FRORER0339">[Numeri communicantes. in marg.] Iam quo puero studioso sit amoenior
        adspectus eorum quae hactenus digessimus, et hunc typum haec referentem subiunxi.</p>
      <p xml:id="FRORER0340">[Froschius, f.aiiv; text: Numerus aut est, Par numerus, qui est, aut. Impar
        numerus, qui est, aut. A suis partibus denominatus, et est, A partium summa denominatus, et
        est, Simplex, aut per se primus et incompositus, ut .3. Secundus et compositus, ut .9.
        Mediocris, aut per se secundus et compositus ad alium uero comparatus primus et
        incompositus, ut .9. ad .25. Pariter par, ut .16. Pariter impar, ut .10. Impariter par, ut
        .24, Superfuus, ut .12. Diminutus ut .8. Perfectus ut .6.] <figure>
          <graphic url="/images/FRORER_03GF.gif"/>
        </figure></p>
      <p xml:id="FRORER0341">
        <pb n="[f.aiiir]"/>CAPVT III.</p>
      <p xml:id="FRORER0342">De numero, ut refertur ad alium.</p>
      <p xml:id="FRORER0343">QVAMQVAM praelibata numeri dissecti nomenclatura, cuiquam ad presens de
        Musica institutum, minus seruire forte uideri possit, tamen iuuentutem tibi instituendam
        factis ante primis rudimentis, huius nesciam esse per me non licebat: quandoquidem
        proportio, qua constat harmonia, in numerositate (ut dictum est) consistit. Et ob id, quod
        nulla proportio potest esse nisi ad aliud, iam et eo loci adigimur, ut de numero ad alium
        comparato sit longius dispiciendum.</p>
      <p xml:id="FRORER0344">Omnis itaque numerus, qui refertur ad alium, aut est alteri aequalis aut
        inaequalis. Qui autem numerus alteri aequalis fuerit, aliter certe se habere non potest,
        neque subinde diuiditur.</p>
      <p xml:id="FRORER0345">Sed numerus inaequalis, sicut uel magis uel minus inaequalis est, ita in
        numeros aut maioris inaequalitatis, aut minoris inaequalitatis diuiditur.</p>
      <p xml:id="FRORER0346">Praeterea Numerus maioris inaequalitatis, qui ad minorem se cui comparatur,
        bifariam diuisus est.</p>
      <p xml:id="FRORER0347">[Numeri maioris inaequalitatis. in marg.] Nam quidam est maioris
        inaequalitatis numerus simplex, qui minorem se, cui comparatur, aut ipsum plus quam semel,
        aut ipsum totum semel, et unam ipsius partem aliquotam, aut ipsum totum et aliqot plures
        eius partes continet.</p>
      <p xml:id="FRORER0348">Hoc ut trifariam fieri contingit, ita illius tres sunt species, nempe
        multiplex, superparticularis, et superpartiens.</p>
      <p xml:id="FRORER0349">Multiplex est, qui ad alium minorem se comparatus, ipsum totum non semel,
        sed aliquoties continet, utpote bis, ter, quater, quinquies, decies et caetera. Vnde numeri
        denominantur, duplus, triplus, quadruplus, quintuplus, decuplus et caetera.</p>
      <p xml:id="FRORER0350">Superparticularis est, qui ad alium minorem relatus, ipsum quidem totum
        semel, et ad hoc unam aliquotam illius partem continet: unde si aliquota fuerit cuiuspiam
        dimidium, numerus sesquialter, si tertia, numerus sesquitertius, si quarta, sesquiquartus
        denominabitur, et sic deinceps singuli. [Boaetius 2. Caput 11 in marg.] Obserues hoc loci
        duos primos superparticulares, nempe sesquialterum, et sesquitertium coniunctos, primum
        omnium multiplicem, duplum scilicet efficere, id quod in sequentibus ad perfectissimam
        harmoniarum inuestigandam conducet.</p>
      <p xml:id="FRORER0351">Superpartiens est, qui ad alium minorem comparatus ipsum totum semel,
        insuper et plures aliquotas illius partes continet. Vnde si aliquotas duas, tres, uel
        quotquot reliquas contineat, ut si quindecim ad nouem retuleris, recte dicetur
        superbipartiens tertias: quia nouenarium semel et duas illius tertias tria, scilicet ac tria
        continet. Aut uigintiocto ad sexdecim supertripartiens quartas. Sicque toties adeo iuxta
        numerum, et a nomine aliquotarum ipsius contenti denominabitur.</p>
      <p xml:id="FRORER0352">Deinde subest quidam numerus maioris inaequalitatis, isque compositus, qui
        minorem cui comparatur, plusquam semel, ad hoc quoque uel unam ipsius aliquotam, uel plures
        ipsius aliquot partes continet.</p>
      <p xml:id="FRORER0353">
        <pb n="[f.aiiiv]"/>Huius itaque duae sunt species, una ex multiplici et superparticulari
        constans, altera ex multiplici et superpartiente conflata.</p>
      <p xml:id="FRORER0354">Multiplex superparticularis est, qui ad alium comparatus ipsum quidem plus
        quam semel una cum aliquota suaipsius parte continet. Vnde et nomen ex multiplici et
        superparticulari compositum recte obtinebit, ut quindecim ad sex, duplus sesquialter est,
        quia senarium bis, et ternarium semel alteram illius scilicet partem continet.</p>
      <p xml:id="FRORER0355">Multiplex superpatiens est, qui alium minorem aliquoties, et plus quam
        semel, una cum multis aliquotis illius partibus continet.</p>
      <p xml:id="FRORER0356">Hinc et nomen illi ex multiplici et superpartiente conflatum constat: ut
        sexdecim ad septem, recte duplus superpartiens septimas nominatur, ob id quod septenarium
        bis, ac duas monades, septimas ipsius partes contineat.</p>
      <p xml:id="FRORER0357">[Numeri minoris inaequalitatis. in marg.] Post haec subit Numerus minoris
        inaequalitatis, qui quum ad maiorem se refertur, non potest non ea proportione ad eum se
        habere, qua ipse maior (ad quem relatus est) ad se habet. Quare in eas species, in quas et
        maioris inaequalitatis numerus distribuitur. Hoc uno admonito, quod singula singulorum
        numerorum nomina praepositione sub praeposita, ueniunt nuncupanda. Vt recte dicas subduplus,
        subsesquialter, subsuperbipartiens tertias, subduplus sesquitertius, subtriplus
        supertripartiens quartas, et sic de singulis.</p>
      <p xml:id="FRORER0358">Et huius quoque sectionis typum amoenioris adspectus gratia adiecimus.</p>
      <p xml:id="FRORER0359">[Froschius, f.aiiiv; text: Numerus inaequalis, aut est, Maioris
        inaequalitatis, aut est, Minoris inaequalitatis, aut est, Simplex, et est, Compositus, et
        est, Simplex, et est, Compositus, et est, Multiplex, ut duplus, triplus, Superparticularis,
        ut sesquialter, sesquitertius, Superpartiens, ut superbipartiens tertias, Multiplex
        superparticularis, ut duplus sesquialter, Multiplex superpartiens, ut duplus superbipartiens
        tertias, Submultiplex, ut subduplus, Superparticularis, ut subsesquialter, Subsuperpartiens,
        ut subsuperbipartiens tertias, Submultiplex superparticularis, ut subduplus sesquialter,
        Submultiplex superpartiens, ut subduplus supbipartiens tertias, et caetera]</p>
      <p xml:id="FRORER0360">
        <pb n="[f.aiiiir]"/>CAPVT IIII.</p>
      <p xml:id="FRORER0361">De modo ac ratione perfectionis numerorum.</p>
      <p xml:id="FRORER0362">[Numerorum natura extra corpus est sed non nisi circa corpus adparet. in
        marg.] NVNC repetamus id quod paulo ante memini, de plenitude numerorum nempe, omnes numeros
        communiter dici plenos ratione incorporalitatis, non quod pure et ad integrum corpore
        careant, sed quod extra corpus earum natura sit, nec nisi circa corpus adpareat, unde eam
        non res sed intellectus separat. [Numeri proprie pleni. in marg.] Proprie autem hi numeri
        pleni sunt, qui aut corpus efficiunt, aut efficiuntur, aut uim obtinent uinculorum.</p>
      <p xml:id="FRORER0363">[Numeros corpus efficere quo modo accipiendum. in marg.] Numerus uero
        corpus efficere, aut effici, hoc modo accipias. Monas puncti locum apud Mathematicos
        obtinet, quae duplicata lineae ductum exprimit, nam et ipsa duobus punctis terminatur.
        Quatuor uero puncta aduersum se duplici ordine bina disposita, eiectis a singulis punctis in
        singula lineis, quadri speciem prebent, haec quatuor duplicata, et sibi superposita, octo
        efficiunt, et quoquo uersum singula similia quadra describunt. Nam uelut altitudine adepta,
        quinque alias planicies prebendo cubum siue tessaram, corpus efficiunt.</p>
      <p xml:id="FRORER0364">[Octonarius numerus solidus. Numeri a pari et ab impari corpus efficiunt.
        Monas et paris et imparis numeri origo. in marg.] Hac Geometrica ratione octonarius solidus,
        et qui illum constituunt numeri pleni et perfecti sunt. Id quod non solum in his a pari
        generatis est cernere, sed et in illis ex impari prognatis secundum huiusmodi tres
        dimensiones efficitur.</p>
      <p xml:id="FRORER0365">Quum enim tam paris quam imparis numeri origo monas est, primus impar, a
        monade fluens ternarius quippe numerus linealis esto, hic aequali auctione triplicatus,
        nouenarium, ut cum linea superficiem facit. Nouenarius deinde aequaliter triplicatus
        uigintiseptem numerum solidum constituit, perinde ac superficies in altum ducta, solidum
        corpus efficit.</p>
      <p xml:id="FRORER0366">[Numeri a pari et ab impari solidi in marg.] Vbi ergo hac ratione huiusmodi
        numerorum et parium et imparium contextus a monade aequaliter procedat, et resolutio ad
        monadem usque aequaliter redeat, merito solidi uocantur. Qui ut ab eadem ex utraque parte
        terni, hac pares, illac impares fluxerint, non modo in figura prae oculis posuimus, sed
        etiam singulorum merita et uinciendi uires ex autoribus neutiquam uulgaribus conquisitas
        subinde adiecimus.</p>
      <p xml:id="FRORER0367">Sequitur typus cum earundem Philosophia ac Mathematica ratione.</p>
      <p xml:id="FRORER0368">
        <pb n="[f.aiiiiv]"/>[Froschius, f.aiiiiv; text: 1, 2, 3, 4, 8, 9, 27]</p>
      <p xml:id="FRORER0369">[Dyas et eius merita. in marg.] Dyas itaque, id est dualitas, hoc habet
        mysterii, quod post unitatem primus est numerus, primusque par, qui sane ab integra et
        indiuidua unitate in incorpoream, sed intelligibilem lineam primus defluit, primusque omium
        in seipsum ductus, ex se parit quaternarium numerum intra denarium comprehensum.</p>
      <p xml:id="FRORER0370">[Ternarius et eius merita. in marg.] Ternarius numerus primus impar est,
        isque simplex ac primus et incompositus, qui ab unitate triplicata in lineam fluxit. Habet
        et illud, quod prima ab impari planicies, nempe trigonus, tribus lineis constat. Omnia
        quoque corpora, siue Mathematica, siue physica, trina dimensione metiuntur, longitudine
        uidelicet, latitudine, et profunditate, nec est inuenire quartam.</p>
      <p xml:id="FRORER0371">[Quaternarius et eius merita. in marg.] Quaternarius numerus secundus par
        est, et primus pariter par, qui duas medietates pares obtinuit. Hic numerus primus a pari in
        superficiem defluxit. A pari quoque prima planicies in lineis quatuor continetur. Insuper et
        omnia corpora terminis finiuntur quatuor, puncto nimirum, linea, superficie, ac soliditate.
        Necnon ex confoederatis elementis quatuor omnia coalescunt.</p>
      <p xml:id="FRORER0372">[Quinarius et eius merita. in marg.] Quinarius numerus, secundus impar et
        simplex est, solusque omnia quaeque sunt, quaeque uidentur esse complectitur, haec ut
        subiecta corporaliaque, illa ut intelligibilia et superna. Aut enim Deus summus est, aut
        mens rerum species continens, ex eo nata est, aut mundi anima animarum omnium fons est, aut
        coelestia usque ad nos sunt, aut terrea natura est. Et hoc modo rerum omnium numerus
        quinario continetur.</p>
      <p xml:id="FRORER0373">[Senarius et eius merita. in marg.] Senarius numerus primus et solus ex
        omnibus numeris, qui infra decem sunt, e suis partibus constat, ut supra dictum est.
        [Macrobius in Somnium .1. in marg.] Ad hoc habet illud, quod primi omnium numerorum solidi
        siue cubi, a pari scilicet, octo foemina, et ab impari uigintiseptem mas, coeundo quidem
        trigintaquinque generant, quae per senarium multiplicata, numerum dierum septem mensium,
        nempe decem et ducenta efficiunt, primam humani partus perfectionem, quam senarius uelut
        arbiter maturitatis absoluit. [Genesis 1. in marg.] Est et is numerus creationis coeli et
        terrae, ac absolutae rerum omnium uniuersitatis.</p>
      <p xml:id="FRORER0374">[Septenarius et eius merita. in marg.] Septenarius numerus uirginitatis
        est, quia duplicatus nullum ex se parit numerum intra denarium compraehensum. Ipse uero aut
        ex unitate multiplicata, aut ex numeris ab unitate prognatis et intra denarium coactis
        generatur. Coalescit enim uel ex unitate et senario, uel ex dualitate et quinario, uel ex
        ternario et quaternario. Caeterum non tantum ex iis suis partibus, quibus tales uinculorum
        uires sunt, coniunctus septenarius, imo et ex suaipsius potentia plenus est. [Plato in
        Timaeo. in marg.] Nam iuxta Platonis Timaeum, mundanae animae origo septenis terminis,
        monade scilicet, dualitate, qua ternario, octonario, ternario, nouenario, ac uigeno et
        septenario primum constat. Et septem sunt errantium syderum sphaerae. Quin et soli ipse
        uices et solstitiales et equinoctiales, septimo signo mutat. Luna quoque curriculum suum
        quaterseptenis diebus, et horis fere septem conficit. [Genesis 2. Exodus 20. in marg.] Adde
        quod Sacra Biblia et Domino Deo septimo die ab opere creationis quietem fuisse testantur et
        septimum sabbati diem sanctificandum illi praecipiunt. <pb n="[f.avr]"/>Denique quicquid
        usquam in sacris literis nedum in physicis septenario proponitur, id mysteriis uniuersum est
        refertum.</p>
      <p xml:id="FRORER0375">[Octonarius et eius merita. in marg.] Octonarius numerus primus pariter
        parium est, cuius ut partes pariter pares sunt, ita diuisio pariter par procedit: diuiditur
        enim in bis: bina bis primusque parium altitudinem nactus, intelligibile corpus efficit. Nam
        quaternario numero superficiali ex dualitate lineali defluente, ac in altum erecto, primus
        hic octonarius solidam profunditatem accipit. Hic etiam numerus constat, aut ex his
        partibus, quae neque generantur, neque generant, monade nimirum et septenario: aut ex
        duplicato quaternario, qui et generatur et generat: aut ex ternario primo impari, simplici,
        et quinario omnium rerum distributionis capace. [Octonarius numerus iustitiae dictus. in
        marg.] A paritate quoque suarum ipsius et partium et diuisionis, uocari meretur iustitiae
        numerus, cum primis autem nostratibus resurrectionis Christianae numerus.</p>
      <p xml:id="FRORER0376">[Nouenarius et eius merita. in marg.] Nouenarius numerus imparium primus
        compositus est, ut qui a ternario triplicato factus, primusque imparium a ternario omnium
        primo impari, simplici ac lineali, auctione impari aequaliter triplicato in superficiem
        efficitur. [Hominem nono mense gigni. Aulus Gellius 3. Caput 16. Nouem Musae. in marg.]
        Receptum est quoque pro uero hominem saepe nono mense gigni. Et antiquitas non sine
        philosophiae arcano nouem Musas canoras orbibus coelestibus tradidit insidentes.</p>
      <p xml:id="FRORER0377">[Denarius et eius merita. in marg.] Decas, id est denarius numerus
        perfectissimus est, utpote primus numerorum limes, proinde in ipso est status et quies
        omnium eorum, qui a monade progressi, infra illum sunt. [Denarius numerus perfectissimus,
        Macrobius 7.] Caeteri uero ipsum excellentes, simili progressu ab ipso subinde denario
        perinde ac illi a monade, ceu per membra et articulos propagantur.</p>
      <p xml:id="FRORER0378">Quamobrem uocatus est et uniuersitatis numerus. Neque mysterio caret id,
        quod lex denario praeceptorum numero per Mosen data est. [Denarius uniuersitatis numerus.
        Exodus 20. Deuteronomium in marg.]</p>
      <p xml:id="FRORER0379">Sed neque numerus ille uigintiseptem praetereundus est, qui primus omnium
        ab impari, nouenario plano superficialique numero triplicato, etiam tertiam dimensionem,
        nempe profunditatis accipit, et sicut a pari, bis bina bis, octonarium solidum, ita ter
        terna ter, ab impari, uigintiseptem numerum solidum et perfectum effitiunt. Hactenus de
        perfectione numerorum quatenus instituti ratio postulabat.</p>
      <p xml:id="FRORER0380">CAPVT V.</p>
      <p xml:id="FRORER0381">De proportione et proportionalitate.</p>
      <p xml:id="FRORER0382">HIS itaque consyderatis, facile tibi colliquescet, proportionem esse duarum
        eiusdem generis quantitatum, numerariam ad inuicem habitudinem, circa res aliquas
        consyderatam. Haec autem habitudo sub haec denominabitur iuxta id, quod illae quantitates
        aliae ad alias, uel aequaliter, uel inaequaliter, modis superius recensitis referuntur, ut
        inter binarium et quaternarium, quum hic ad illum sit duplus, proportio erit dupla.</p>
      <p xml:id="FRORER0383">
        <pb n="[f.avv]"/>[Proportionalitas quid. in marg.] Proportionum uero habitudo, aut si mauis
        similitudo inter se, proportionalitas dicitur, quae nec paucioribus quam tribus terminis
        constare potest. Nam inter terminos duos una dumtaxat emergit proportio. Vt ergo
        proportionalitas fiat, tertius oportet, ut sit terminus constitutus: uelut hic est uidere
        inter 2. 4. et 8. ut enim octonarius ad quaternarium, ita quaternarius ad binarium est in
        dupla proportione, ea similitudo proportionum est proportionalitas.</p>
      <p xml:id="FRORER0384">Haec etsi non simpliciter, sed multis modis accipitur, quos consulto
        praeterire libuit, tamen eam, quoad nobis conducit, in tres formas diduci conferet, aliis ab
        hoc foro tanquam alienis ablegatis.</p>
      <p xml:id="FRORER0385">[Proportionalitas Arithmetica. Proportionum termini numerorum acerui sunt
        in marg.] Est enim in primis proportionalitas Arithmetica, quae tribus uel pluribus
        terminis: aut certe numerorum aceruis positis, aequalitate, proportionum neglecta, solam
        differentiarum aequalitatem, qua termini differunt, obseruat. Cuiusmodi fit in hac
        dispositione numerorum 4. 6. et 8. In qua differentia sex ad quatuor, et rursus octo ad sex
        equalis est. Nam utrobique dualitate differunt. Quod si huiusmodi, proportionalitatis
        quaerenda sit medietas, dimidium differentiae minimo termino adiiciatur, et quod inde
        excreuerit medium terminum efficiet.</p>
      <p xml:id="FRORER0386">[Proportionalitas Geometrica. in marg.] Deinde est geometrica, quae tribus
        uel pluribus terminis positis, numerorum differentiis neglectis, solam proportionum
        aequalitatem sic obseruat, ut numerorum differentiae, quibus termini a seipsis differunt, in
        eadem proportione cum ipsis terminis consistant, quale hic fit .1.2.4, et .8. Inter eiusmodi
        terminos ubique est proportio dupla in progressu, neque numerorum differentiae, quibus
        termini differunt, puta .1.2. et .4. aequales sunt: attamen sunt in eadem proportione ad
        ipsos terminos scilicet .2.4. et 8. constitutae. Eandem terminorum et differentiarum
        aequalitatem, per reliquas proportiones progressurus, obserues.</p>
      <p xml:id="FRORER0387">[Proportionalitas harmonica. in marg.] Demum subit harmonica, quae tribus,
        uel pluribus terminis constitutis, neque numerorum differentiam, neque proportionum
        aequalitatem ullam obseruat, sed ut ipsae terminorum proportiones, aliae ad alias habeant,
        inquirens, ratione ac sensu perpendit: id quod sic tandem obuenit, ut quemadmodum maximus
        terminus ad minimum refertur, ad eundem modum et differentia maximi et medii termini ad
        differentiam medii et minimi comparatur.</p>
      <p xml:id="FRORER0388">Huiusmodi est cernere hic in numeris .6.4. et .3. ubi neque differentiarum
        neque proportionum aequalitas reperitur. Nam inter maximum et minimum terminos scilicet .6.
        et .3. dupla. Inter maximum .6. et medium .4. sesquialtera, et inter medium et minimum
        sesquitertia, proportiones quidem sunt harmonicae, et consonantes.</p>
      <p xml:id="FRORER0389">Et sicut inter maximum .6. et minimum .3. est dupla, ita inter .2.
        differentiam maximi et medii, et .1. differentiam medii et minimi similiter dupla est
        proportio. Huiusmodi medios inuenire licet infra ex harmonica numerorum collatione.</p>
      <p xml:id="FRORER0390">[Proportiones quo pacto maiores uel minores dicantur. in marg.] Caeterum
        notandum, maiores et minores proportiones denominari a partibus et differentiis hoc pacto.
        Pars enim dimidia maior est tertia, et tertia maior quarta et caetera. Vnde fit, ut quo
        numeri augeantur, eo proportio minuatur. Et in maioribus numeris minorem, in minoribus uero
        maiorem proportionem sit inuenire.</p>
      <p xml:id="FRORER0391">
        <pb n="[f.avir]"/>CAPVT VI.</p>
      <p xml:id="FRORER0392">De numeris et proportionibus harmonicis.</p>
      <p xml:id="FRORER0393">ETSI hactenus in numerorum et proportionum nomenclatura tanto interuallo
        oberrauerim, ut tibi, lector amice, uel fames eius quod promiseram, periisse possit, aperta
        tamen hac qua ad institutum erat ingrediendum ianua, Musicas iam demum proportiones
        adoriemur. [Proportiones Musicae duplices Harmonicae. in marg.] Harum pars quaedam sonorum
        ac uocum differentias et altitudines metitur, eae sunt proportiones proprie harmonicae. Pars
        altera uocum tempus, et motus mensurales, non sine Geometrica ratione ab aure depraehensos
        iudicat, De hac in sequentibus,</p>
      <p xml:id="FRORER0394">[Geometricae. in marg.] Illam uero in praesenti bifariam tractandam, rei
        ordo exposcit,</p>
      <p xml:id="FRORER0395">Habitudo enim eius, aut est in unoquoque terminorum, uelut fit in
        consonantia, aut alia ratione in uno, et alia ratione in altero termino consyderata. Eas
        autem species dum pro mea uirili et huius instituti ratione excussurus pergo, forte uidebor
        ad rem domestice tibi cognitam, lucernam in meridie adhibiturus: sed et hoc me ne quicquam
        mouebit, dum interea meum tibi pensum persoluero, atque animum, perinde ut decreui,
        adperuero.</p>
      <p xml:id="FRORER0396">[Harmoniae diffinitio. Boaetius 4. Caput 4. 2. Sonus fit. in marg.]
        Harmonia praeterea, id est consonantia, sonorum est et grauiter et acute excitatorum
        permixtio, non sine iucundo et amoeno tum sensus tum rationis iudicio comprobata. Tametsi
        sonum hoc loci, uocem esse, non omnem, sed eam, quae cum pductione prolata, certa quidem
        sit, statariaque. Haec subinde phthongus nostris dicitur Graecis [denamis]. Sonus autem
        nusquam fit, nisi aere percussio, causa huius est ictus, qui dum ingens et celer incidit,
        acutum sonum praestat, si tardior lentiorue, grauem.</p>
      <p xml:id="FRORER0397">[Acutus sonus quomodo fit. Grauis sonus quomodo fiat. in marg.] Acutus
        sonus quo grandiore impetu fortiorique spiritu excitatur, hoc magis ad monadem syncerius
        redigi contendit, atque spirituum fontem Deum mundissime referre gestit. Grauis uero motu
        tardiore, ac spiritu uelut languescente causatus, numeris condensatis efficitur.</p>
      <p xml:id="FRORER0398">[Boaetius 4. Caput 5. Harmonia fit. in marg.] Nam quo grauius descendit,
        hoc longius a monade digreditur, numeris sese adcumulantibus, ima petens. Consequitur nunc
        harmoniam non uno et aequali sono, sed duorum uel plurimum inaequalium sonorum permixta
        moderatione fieri. Proinde nec huiusmodi moderatio harmoniam efficit, nisi quum debita
        proportionum siue numerorum lege intenduntur soni.</p>
      <p xml:id="FRORER0399">[Macrobius 2. Caput 1. in marg.] Sed ex uniuersa numerorum uarietate pauci
        nimirum, qui ad conficiendam Musicam conueuiant, iique in genere multiplici et
        superparticulari, reperiuntur. Suntque ad Phytagoricorum sententiam, si Epogdoum connumeres,
        hi sex, Epitritus, Hemiolius, Duplaris, Triplaris, Quadruplus, et Epogdous, e quibus non
        harmonia tantum conficitur, uerum etiam per eos. [Ptholomeus de harmonia. Sextuplus inter
        harmonias recensitus. in marg.] Autore Ptholomeo, inter omnia quae sibi iunguntur et
        aptantur, fit iugabilis competentia, nec quicquam alteri nisi per hos numeros conuenire
        potest. His recentiores Musici haud inscite Sextuplum, ut qui hominis, flatu et aedi, et
        aure percipi queat, adnumerarunt.</p>
      <p xml:id="FRORER0400">
        <pb n="[f.aviv]"/>[Epitritus. in marg.] Est autem Epitritus, numerus sesquitertius, ut sunt
        quatuor ad tria, quali proportione fit symphonia [dia tessaron], quam uulgo quartam uocant:
        quia terminis quatuor, et interuallis siue diastematis tribus constat.</p>
      <p xml:id="FRORER0401">[Hemiolius. in marg.] Hemiolius, est numerus sesquialter, ut sunt tria ad
        duo: tali proportione fit symphonia [dia pente], celebris illa medietas Musica, quinta
        uocata, quia terminis quinque et interuallis quatuor constituitur.</p>
      <p xml:id="FRORER0402">[Duplaris. in marg.] Duplaris, est numerus duplus, ut quatuor ad duo, quali
        proportione fit symphonia [dia pason], octaua illa, terminis octo, et interuallis septem
        constans, tonis nimirum quinque et semitoniis duobus.</p>
      <p xml:id="FRORER0403">[Triplaris. in marg.] Triplaris, est numerus triplus, ut nouem ad tria,
        quali proportione sit symphonia [dia pason] cum [dia pente], uulgo duodecima dicta, quod
        terminis duodecim et interuallis undecim constet.</p>
      <p xml:id="FRORER0404">[Quadruplus. in marg.] Quadruplus numerus est, qui minorem quater continet,
        uelut octo habet duo, quali proportione fit symphonia [dis dia pason], uulgo quintadecima
        adpellata, quod totidem terminis interualla quatuordecim edentibus constet.</p>
      <p xml:id="FRORER0405">[Sextuplus. in marg.] Sextuplus, est qui perinde se habet, ut duodecim ad
        duo, quali proportione symphonia nascitur [dis dia pason] cum [dia pente], uulgo nonadecima
        nuncupata, quod totidem terminis, scilicet undeuiginti, interualla duodeuiginti facientibus
        constituatur.</p>
      <p xml:id="FRORER0406">[Epogdous. in marg.] Epogdous autem numerus est sesquioctauus, ut sunt
        nouem ad octo, quali proportione fit tonus, qui etsi harmonia proprie non conficiat, tamen
        minime praetermittendus est, ut qui uinculi rationem obtineat, de quo latius capite
        sequenti.</p>
      <p xml:id="FRORER0407">CAPVT VII.</p>
      <p xml:id="FRORER0408">De ratione harmoniarum.</p>
      <p xml:id="FRORER0409">SED cur huiusmodi numeri, ex infinita numerorum uarietate, pauci ac soli
        Musicam conficiant harmoniam, id non nihil ueterum literis proditum est, de quo summis
        quidem labiis summariam indicaturam delibabimus.</p>
      <p xml:id="FRORER0410">[Numeri illi harmoniam quare conficiant. in marg.] In primis igitur haud
        parum momenti habuerit scire, quod habitudines ac proportiones illae plerumque nascuntur e
        numeris solidis, qui et a pari et impari perfectionem soliditatis efficiunt, ut supra
        indicatum est. Nam ut habet Macrobius Commentario secundo in sextu de Republica: [Macrobius
        2 caput 2. in marg.] Anima ipsa, aut uerius existentia mundi, per eos numeros, sine quibus
        ne ulla fit iugabilis competentia, qui ab impari masculo et pari foemina, utrimque cubum et
        perfectionem efficiunt, per numeros, inquam, solidos prognata est et contexta, non quod illa
        corporeum quidpiam habeat, sed ut uniuersitatem animando penetrare, mundique solidum corpus
        implere possit.</p>
      <p xml:id="FRORER0411">[Plato in Timaeo. in marg.] Platonici quidem illius Timaei uerba, de Deo
        animam mundi fabricante, apud eundem adscripta sunt in hunc fere modum. Primam ex omni
        firmamento partem tulit, nimirum Deus, hinc sumpsit duplam partem prioris. [Plutarchus de
        Musica. Macrobius ut supra. in marg.] Tertiam uero secundae hemioliam, sed primae triplam,
        et quartam duplam secundae. Quintam tertiae triplam. Sextam primae octuplam, et Septimam
        uicies septies a prima multiplicatam.</p>
      <p xml:id="FRORER0412">
        <pb n="[f.bir]"/>Post haec, spacia, quae inter duplos et triplos numeros hiabant, infertis
        partibus adimplebat: ut binae medietates singula spacia colligarent. Ex quibus uinculis
        hemiolii, et epitriti, et epogdoi, et limmata nascebantur. Haec Platonis uerba ita a
        nonnullis excepta sunt, ut primam partem monaden crederent. Secundam quam dixi duplam
        prioris, dualem numerum esse confiderent. Tertiam, ternarium numerum, qui ad duo hemiolius
        est, ad unum uero triplus. Et quartam, quatuor, qui ad secundum, id est ad duo duplus,
        est.</p>
      <p xml:id="FRORER0413">Quintam nouenarium, qui ad tertium, id est ad tria triplus est. Sextam
        autem octonarium, qui primum octies continet. At uero pars septima in uigintiseptem fuit,
        quae faciunt augmentum tertium imparis numeri, Hactenus Macrobius, quatenus et
        Plutarchus.</p>
      <p xml:id="FRORER0414">Tu uero in hoc mundanae, ut ille uocat, animae contextu iam enarrato, uides
        esse proportiones, duplam, qua, [dia pason], sesquialteram, qua [dia pente], sesquitertiam,
        qua [dia tessaron], Triplam, qua [dia pason] cum [dia pente]. Quadruplam qua [dis dia
        pason], et octuplam, qua [pris dia pason], symphonias prodire, nemini non notum est.</p>
      <p xml:id="FRORER0415">[Tonus qui fit. Semitoninm qui fit. in marg.] Caeterum Epogdous in
        sesquioctaua est proportione, ex qua nascitur sonus, quem Musici tonum uocant. Sonum uero
        tono minorem ueteres, semitonium adpellarunt, non ut dimidius tonus putetur, sicut nec
        semiuocalem inter literas pro uocalis medietate accipimus: sed quia tonus in duo aequalia
        diuidi nequit, hunc sonum tono quidem minorem tam paruo autem a tono distare deprehensum
        est, quantum hi duo numeri .256. et 243. inter se distant. [Macrobius 2. Caput 1. Boaetius
        Caput 17. et .3. Caput 2. et .12. in marg.] Nam numerus .13. differentia utriumque
        superabundans, minor est decimaoctaua parte numeri .243. nedum illius decimamsextam aut
        decimamseptimam aequans: decimanona uero parte maior, quorum demonstrationem non nullam in
        locum de theorematis sequentem reiecimus. [Semitonium Diesis Phythagoricis Limma Platonicis
        dictus. in marg.] Epogdous autem et semitonium, quod Pythagorici diesim, Platonici uero
        limma uocitarunt, etsi neuter symphoniam conficiat, tamen eorum non potest non haberi ratio:
        artim quod ipsi in hoc, quo uersamur melodiae genere, symphoniarum interualla: et medietates
        Musicas distinguant, emetianturque partim quod iisdem ceu uinculis, nempe tono et semitonio,
        solidae symphoniae, deflectendo concinnentur, et uelut ansulis committantur. [Tonus et
        semitonium tropis uires mouendi animi tribuunt. in marg.] Adde quod contexendo cantui, suos
        cuique tropos et modos, uiresque mouendi animi, tribuere soleant et adhibere.</p>
      <p xml:id="FRORER0416">[Interualla syderum proportionibus harmoniacis distant. Plinius 2. Caput
        21. Planetarum adspectus proportionibus harmoniacis perficiuntur. in marg.] Praeterea neque
        hoc contemnendum, nedum ignorandum erit, quod in ipso mundi corpore, interualla syderum
        inter se, et eo usque a terra distantiam aequalibus huiuscemodi numeris et proportionibus
        duplaribus scilicet, triplis, quadruplis, epitritis, hemioliis distare, et epogdois,
        semitoniisque compleri, Platonici credendum statuerunt. Eiusmodi et Plinius scriptam
        reliquit sententiam.</p>
      <p xml:id="FRORER0417">Ad haec et duorum luminarium solis ac lunae et quinque stellarum errantium
        adcessus et recessus, per quos Astrologi aerem, et sublunaria haec uniuersa mutari, et
        adfici autumant, per duodecim zodiaci sectionum et signorum status, huiusmodi numeris et
        proportionibus perfici et absolui receptum est. Nam respectus Sextitilis fit secundo signo,
        quae distantia ad reliquam signiferi partem est in quintupla, <pb n="[f.biv]"/>ad ipsum uero
        circi totum, in sextupla: illa reliqua pars in sesquiquinta proportione existit. Similiter
        Quartus tertio sit signo, quae distantia ad reliquam zodiaci partem est in tripla, ad ipsum
        zodaici totum, in quadrupla, sed pars illa reliqua in sesquialtera proportione. Aeque quum
        trinus quarto signo fit, distantia illa ad reliquum zodiaci totum, in tripla sed reliquum
        illud est in sesquialtera proportione. E quibus singulis proportionibus singulas symphonias
        nasci certum est, id quod ex sequentibus clarius intelliges.</p>
      <p xml:id="FRORER0418">CAPVT VIII.</p>
      <p xml:id="FRORER0419">De fidium harmonicarum numero et ordine.</p>
      <p xml:id="FRORER0420">HOC loci rem ut ueram, ita certam, uelut acu tangam. Putabunt forte quidam
        quae hactenus de numeris retulimus, nugas esse Siculas, steriles, atque obscuras, (siquidem
        et numeri Platonici iampridem in obscuritatis prouerbium abierunt). Sed quibus id uidebitur,
        eos uel sola chorda istac, lege proportionum diuisa, abundantius erudiet, quam ut necesse
        sit hic nos diutius imorari. Pythagorici Canona uocant, nostri Monochordum.</p>
      <p xml:id="FRORER0421">[Monochordum diuisum adperte harmonias docet. in marg.] Monochordum autem
        diuisuros huius in primis admonitos oportet, quamuis melodiae genera tria sunt: de quibus
        infra nonnihil delibaturi sumus, nostram Musicam diatonico generi, tonis ac semitoniis
        contexto subsistere, quod genus est et harmonia mundanae animae iam ante recensita.</p>
      <p xml:id="FRORER0422">[Musica instrumentalis est generis diatonici. De fidium ordine Boaetius 1.
        Caput 22. Plinius 7. Caput 56. De fidium numero et ordine. in marg.] Caeterum etsi Musica
        principio fidibus quatuor, et ceu tetrachordo duntaxat, deinde heptachordo constiterit, ubi
        tum ima (ut autor est Boaetius) [hypate] id est principalis, summa aut certe nouissima
        [Nete], quasi [Neate], media uero [mese] dicebatur, sub haec tamen alias chordas aliis, et
        superne et inferne adiicientibus, [Netas] nimirum et [hypatas]: ita creuit numerus uocum, ut
        et aliud heptachordum adcesserit, et cithara quatuordecim chordarum sit facta. Sed quum in
        ea [mese] illa locum, quem in priore heptachordo nomini suo congruentem habuerat, medium non
        obtineret, adiecta est inferne quintadecima chorda [proslambanomenos] dicta. Ita factum est
        ut [mese] utroque relata [dia pason] ederet. Ima uero ad summam [dis dia pason]
        reddebat.</p>
      <p xml:id="FRORER0423">In ea quoque Plutarchus libello quem de musica scripsit, similiter
        Boaetius, et quicumque ueterum de musicae disciplina conscripserunt, harmoniarum metam et
        pomeria ponunt. Quos uel ob id solum testes citare libuit, ne cuiquam haec, ceu rem nouam,
        aut nostra somnia, confingere uideremur.</p>
      <p xml:id="FRORER0424">[Adiecta Proslambanomenos quae quintam decimam chordam efficit. in marg.]
        Verum neruis hoc ordine dispositis quatuor inuenta sunt retrachorda, singula [dia tessaron]
        sonantia, bina quidem superne neruo communi coniuncta, totidemque et inferne similiter
        coniuncta: sed haec ab illis disiuncta, non enim erat neruus medius, qui superioris
        tetrachordi grauissimam, inferioris uero acutissimam, unus atque idem sonaret atque
        coniungeret, uidebatur itaque futurum quintum tetrachordum, si inter [mesen] et [paramesen]
        sextadecima chorda locaretur. [Synemmenos tetrachordi quinti in marg.] Haec quoque inserta
        et [syzeuktikos] <pb n="[f.biir]"/>id est cuniunctiua dicta est, ut quae disiuncta
        coniungeret, et ad tetrachordum quintum, [syzeugmenon] id est coniunctarum et (ut uocant)
        [synemmenon] scilicet constituendum conduceret.</p>
      <p xml:id="FRORER0425">Iam uero chordarum uocabula et inuenta, atque id genus alia poenitius
        inquirere, non nostri instituti est. Hac enim uia forte uidebor uel a nostro proposito
        longiuscule digressus, uel quae alioqui obscura per nebulam conspicienda exhibuisse: sed
        magis fidium nostratum siue phthongorum productione prolatorum et numerum, et ordinem
        constantem breuirer perstringere libet.</p>
      <p xml:id="FRORER0426">[Chordarum nomina. in marg.] Prima igitur omnium chordarum est
        [proslambanomenos], quamuis postremo fere adiecta, quo pentachordum ad [hypaten meson]
        faceret, sed ut ima ita et grauissima locum hunc ordine primum iure occupat,</p>
      <p xml:id="FRORER0427">Secunda est [hypate hypaton], principalis sane principalium, ut quae olim
        priori quidem [hypate], sed nunc [hypate meson], siue mediarum infimae supaddita, proinde
        grauissima huius tetrachordi [hypaton] primum locum obtinet.</p>
      <p xml:id="FRORER0428">Tertia [parypate hypaton] est, et ceu propior principali principalium, quia
        in hoc tetrachordo locum tenet post [hypaten hypaton] secundum.</p>
      <p xml:id="FRORER0429">Quarta est [lichanos hypaton], id est indicatiua principalium, huius
        tetrachordi locum tenens tertium.</p>
      <p xml:id="FRORER0430">Quinta est [hypate meson. hypate] quidem antiqua, sed modo bina tetrachorda
        coniungens. Est enim tetrachordi [hypaton] summa, [meson] uero siue mediarum innma.</p>
      <p xml:id="FRORER0431">Sexta, est [parypate meson], post [ypaten] nimirum huius tetrachordi fides
        secunda.</p>
      <p xml:id="FRORER0432">Septima, [lichanos meson] illius tetrachordi mediarum indicatiua, locum
        eius obtinet tertium.</p>
      <p xml:id="FRORER0433">Octaua, est [mese] huius tetrachordi mediarum suprema, coniunctarum uero
        infima.</p>
      <p xml:id="FRORER0434">Nona, [trite syzeugmenon] est, numero quidem ab ultima coniunctarum [netes
        syzeumenon] scilicet tertia, post mam uero [mesen] illam secunda.</p>
      <p xml:id="FRORER0435">Decima [paramese] est, propio [meses], quae ultra [mesen] illam prima
        disiunctarum infimum illius tetrachordi locum implet.</p>
      <p xml:id="FRORER0436">Vndecima, uocem binis tetrachordis communem una et eadem sonat, aut enim
        coniunctarum ordine tertia recensetur, et erit illi [paranete syzeugmenon], hoc est,
        propiori summae coniunctarum nomen, aut disiunctarum post [paramesen] secunda reputata
        uocabitur a suprema disiunctarum numerando [trite Diezeugmenon], siue disiunctarum
        tertia.</p>
      <p xml:id="FRORER0437">Duodecima, utroque tetrachordo perinde communis est. Nam uel inter
        coniunctas [nete syzeugmenon], uel inter disiunctas [paranete Diezeugmenon] erit.</p>
      <p xml:id="FRORER0438">Tertiadecima, est [nete Diezeugmenon] summa quidem disiunctarum, ima uero
        tetrachordi [hyperbolaion] hoc est excelletium.</p>
      <p xml:id="FRORER0439">Quartadecima, est, [trite hyperbolaion], ab acutissima quidem
        [hyperbolaion] numero tertia, quamuis post grauissimam [hyperbolaion] sit secunda.</p>
      <p xml:id="FRORER0440">Quintadecima, est [paranete hyperbolaion], tertia quidem ordine post imam,
        sed propior summae excellentium.</p>
      <p xml:id="FRORER0441">Sextadecima, est [nete hyperbolaion], summa et nouissima tetrachordi
        [hyperbolaion], id est excellentium.</p>
      <p xml:id="FRORER0442">
        <pb n="[f.biiv]"/>Hactenus de numero et ordine fidium harmonicarum in genere diatonico,
        quorum omnium demonstrationem: et intellectum amoeniorem: sequentibus post hac figuris
        accipies.</p>
      <p xml:id="FRORER0443">CAPVT IX.</p>
      <p xml:id="FRORER0444">De diuisione monochordi in genere diatonico,</p>
      <p xml:id="FRORER0445">IN Monochordo diuidendo non cuiusque palato forsitan sum seruiturus, uerum
        id meo me iure fecisse, non ibit inficias, quisquis diuersum ab hoc poposce,rit, si uel unum
        in hoc mihi Boaetium adstipulari cognoscat. [Boaetius 4. Caput 1. in marg.] Is enim libro
        quarto De Musica tradit, etiam aliam ab ea, quam priore libro descripcserat, posse
        diuisionem fieri, qua tota proportionum ratio ob oculos posita etiam cernatur. [Monochordi
        diuisio artificibus instrumentorum utilis. in marg.] Proinde rudem et uulgarem hanc
        diuidendi rationem, iuxta mundanae harmoniae analogiam complexus sum, quae uel inter
        conficiendum instrumenta harmonica,, siue chordarum ictibus, siue uentorum flatibus
        moderanda, solerti artifici singuli foret. Lineam uero diuidentes, et chordam diuisolumus,
        iuxta quam singulae singularum fidium proportiones non possunt non haberi.</p>
      <p xml:id="FRORER0446">[Linea diuisa chordam representat. in marg.] Esto igitur chorda ad lineam
        rectam intensa, in qua signetur longitudo .A t. quae puncta fulcrorum et chordae stationes
        sunto.</p>
      <p xml:id="FRORER0447">[Primum inter diuidendum quatuor tetrachordorum limites designantur. in
        marg.] Primum itaque diuidatur linea .A t. in duo aequalia, in puncto .a. et utrumque
        dimidium et .A a. et .a t. habebit se ad .A t. in proportione dupla. Ideo utroque [dia
        pason] consonantia fiet. Et erit .A t. [proslambanomenos] et ima pentachordi [hypaton]
        secundi .a t. uero [mese] siue media fiet.</p>
      <p xml:id="FRORER0448">Postea diuidatur linea .a t. in duo aequalia in puncto .aa. et consistet
        .aa t. ad .a t. in dupla, ad A t uero in quadrupla sonans [Dis dia pason] et fiet .aa t.
        [Nete hyperbolaion].</p>
      <p xml:id="FRORER0449">Deinde diuidas lineam .A t. in tria aequalia in punctis .E. et .e. Quod si
        bene mensus fueris, erit .E t [hypate meson], habebitque se .E t. ad .A t. in sesquialtera,
        aedens [dia pente]: Ad .a t. uero in sesquitertia aedens [dia tessaron]. Sed .e t faciet
        [Neten diezeugmenon], habens se ad .E t. in dupla, ad .a t. in sesquialtera, ad .A t. uero
        in tripla, aedens [dia pason] cum [dia pente].</p>
      <p xml:id="FRORER0450">Ad haec diuide lineam .E t. in tria aequalia in punctis .[sqb]. et
        [sqb][sqb]. et huiusmodi tertiarum unam illi subiice in puncto B. quod si bene operatus
        fueris, erit .B t. [hypate hypaton], habens se ad .A t. in sesquioctaua, aedens tonum, ad .E
        t in sesquitertia, ad .[sqb] t. in dupla, et ad [sqb][sqb] t. in quadrupla. [Tetrachorda
        quatuor designantur. in marg.] Sed .[sqb] t. fiet [paramese] habens se ad .E t. in
        sesquialtera, ad .e t. in sesquitertia. Et hoc pacto habebis extremitates tetrachordorum
        quatuor, inter quas duae sunt medietates, nempe [hypate meson], et [nete diezeugmenon], bina
        hinc et illinc tetrachorda coniungentes.</p>
      <p xml:id="FRORER0451">[Implentur tetrachordorum limites. in marg.] Hoc itaque facto, singula
        tetrachorda modo adimplebis, quo sequitur. Primum accipe octauam partem lineae .a t. hancque
        illi subiice in puncto .G. Et erit .C t. [lichanos meson], consistens ad .a t. in
        sesquioctaua sonando tonum.</p>
      <p xml:id="FRORER0452">Deinde diuidas lineam .G t. in duo aequalia in puncto .g. et huiusmodi
        alteram illi subiice in puncto .C. Et habebit se .g t. ad .G t. in dupla, ad .C t. in
        tripla, constituens [paranetee hyperbolaion] .C t. uero ad .G t. in sesqualtera, faciens
        [parypaten hypaton]</p>
      <p xml:id="FRORER0453">
        <pb n="[f.biiir]"/>Insuper diuide lineam .C t. in duo aequalia in puncto .c. Quod si recte
        mensus es, erit .c t. [trite diezeugmenon], consistens ad .G t. in sesquitertia, et ad .C t.
        in dupla.</p>
      <p xml:id="FRORER0454">Ad haec diuide lineam .c t. in duo aequalia in puncto .cc. et alteram
        huiusmodi partem illi subiice in puncto .F. Quod si bene mensus fueris, erit .cc t. ad .c t.
        in dupla, ad .C t. uero in quadrupla. Sed .F t. fiet [parypate meson], constans ad .G t. in
        sesquioctaua, aedens tonum, et ad .E t. semitonium, ad .c t. uero in sesquialtera.</p>
      <p xml:id="FRORER0455">Tum diuide lineam .F t. in duo aequalia in puncto .f. et si bene operatus
        fueris, fiet .f t. [trite hyperbolaion], habens se ad .F t. in dupla, ad .g t. in
        sesquioctaua.</p>
      <p xml:id="FRORER0456">Porro sume lineae .a t. alteram partem in puncto .aa. incidente, quam illi
        subiicias in puncto .D. Quod si rite feceris, erit .D t. [lichanos hypaton] constans ad .A
        t. in sesquitertia, ad .a t. in sesquialtera, ad .E t. in sesquioctaua.</p>
      <p xml:id="FRORER0457">Demum diuide lineam .D t. in duo aequalia in puncto .d, et huiusmodi
        alteram illi subiice in puncto .[Gamma]. fulcro illic suffecto. Quod si bene operatus es,
        habebit se .D t. ad .[Gamma] t in sesquialtera. Sed .d t. fiet [paranete diezeugmenon],
        habens se ad .D t. in dupla, ad .[Gamma] t. in tripla, et ad .c t. in sesquioctaua.</p>
      <p xml:id="FRORER0458">[Tetrachordorum quatuor coniunctio. in marg.] Caeterum quo tetrachordum
        [meson] siue mediarum, tetrachordo illi disiunctarum, communi neruo medio, coniungi possit,
        et binae illae fides [parypate meson] et [trite hyperbolaion] medietatem harmonicam. [dia
        pente] nimirum, et [dia tessaron], quoquo uersum facere queant, fides illa coniunctiua
        inferenda est, hoc pacto. Diuide lineam .f t. in duas aequales partes, et huiusmodi alteram
        illi subiice inter .a. et .[sqb]. in puncto .b. Quod si bene operatus fueris, erit .b t.
        [trite syzeugmenon], ordine quidem tertia coniunctarum, per quam tetrachordum coniungitur:
        et habebit se .b t. ad .f t. in sesquialtera, ad .F t. uero in sesquitertia.</p>
      <p xml:id="FRORER0459">Tum accipias alteram lineae .F t. incidentem, hancque illi subiice in
        puncto .b. inter .A. et .B. et erit maior illa .b t. ad .F t. in sesquialtera, ad .b t. uero
        minorem super ne inter .a. et .[sqb]. in dupla.</p>
      <p xml:id="FRORER0460">Quod si eam lineam .b t. [trites syzeugmenon] in duas aequales diuiseris in
        puncto .bb. habebit .bb t. ad .b t. in dupla, ad .b t. uero inferne inter A. et .B. in
        quadrupla.</p>
      <p xml:id="FRORER0461">Idem fiet linea .d t. diuisa in puncto .dd.</p>
      <p xml:id="FRORER0462">Simile quoque est de linea .e t. in puncto .ee. diuisa</p>
      <p xml:id="FRORER0463">Hactenus id quod de monochordi sectione pollicitus, exposui. [Fides septem
        ultra quindecim antiquas adiectae. in marg.] Nunc et illud indicandum est, quod etsi
        antiquis fides hae septem literis insignitae scilicet .[Gamma].b.bb.[sqb][sqb].cc..dd. et
        .ee.extra cantionem prorsusque alienae fuerunt, eas tamen recentiores Musici haud temere,
        neque inscite usurparunt, et ceu fidium cancellis latioribus circumscripserunt. Proinde non
        solum oportunum fuit, sed et necessitas et uis harmonica huc adegit, ut .b. fides inter
        [proslambanomenos] et [hypaten hypaton] collocaretur. Nam alioqui chorda non erat, quae in
        perficienda symphonia [dia pason] hoc loci, Musicam medietatem, et ceu pentachordum
        necessarium, harmonica ratione faceret, ac [dia pente] ad [parypaten meson] sonaret.
        [Pentachorda necessaria sunt. in marg.] Tum uero pueris cantorum choro adhibitis, quum iam
        melodiae non uno tantum tenore, sed dulcesonantibus modis et uocibus, et multigenis,
        [systemata] et compositiones aederentur, concinne adiectae sunt et aliae sex, nempe inferne
        una .[Gamma]. superne uero quinque <pb n="[f.biiiv]"/>reliquae, idque occasione haud
        pessima. [Aristoteles Physica 2. Boaetius 4. Caput 2. Plutarchus De Musica. Ratio
        numerositatis multiplicationem non respuit. in marg.] Nam et Aristoteli et Boaetio Musica ut
        plerisque (uidetur) mere Mathematica non est, ut quae partim ratione, partim sensu constet.
        Ratio autem numerositatis multiplicationem nequaquam respuit, licet in mille milia
        succrescat, dummodo eadem proportionum analogia et similitudo eueniat. In nouem enim milibus
        et ter mille, triplarem aequae ac in tribus et nouem agnoscit: perinde iudicat et de
        harmoniis multiplicatis.</p>
      <p xml:id="FRORER0464">[vox hominis genuina uix unquam ad dis dia pason intenditur. in marg.]
        Verum quia natura ita comparatum est, ut uox hominis genuina haud temere ad [dis dia pason],
        et ceu quintamdecimam chordam intendatur, si quis modo uoces et puerorum et adultorum in
        unum chorum adgregatas, et quoad illae intendi possint deprimique, diligenter secum
        expendat, illud obseruabit, nostrates Musicos, fidibus illis adiectis, ad uigesimum uocis
        gradum usque progressos, non adeo perperam fecisse, sed et ad [tris dia pason] et
        uigesimumsecundum gradum, chorum eorum procedere potuisse, sensu nec quicquam eatenus
        reclamante, imo rationis integritate illum ad hoc suffultiente, id quos non tam mea
        sententia, quam communi omnium sensu et consensu, iamdudum receptum et comprobatum, sole
        clarius est.</p>
      <p xml:id="FRORER0465">Habes utcunque fides has, et sensus audiendi iudicio admissas: quanquam
        nolim, ut is, cui nouos modos symphoniis reddere curae est, eas longioribus aequo
        interuallis disponat, sed angustioribus quibus potest limitibus praestituat, id quod ad
        cuiusque uocem natiuam, et artem ipsam magis adpositum erit.</p>
      <p xml:id="FRORER0466">[Macrobius 2. Caput 1. Boaetius 3. Caput 2. et 12 in marg.] Sed et horum
        omnium typum depictum una cum fidium quantitate ob oculos infra posuimus, adiectis et iis,
        quibus Macrobius et Boaetius semitonium habere designant, numeris iuxta symphonicam
        analogiam et multiplicatis et diminutis.</p>
      <p xml:id="FRORER0467">CAPVT X.</p>
      <p xml:id="FRORER0468">De symphoniarum numero et speciebus harmonica numerorum collatione
        conquisitis.</p>
      <p xml:id="FRORER0469">AD symphoniarum species enumerandas redeo, ubi te primum illius admonitum
        uelim, quod eas precipuae recensebimus, quae omnium nostratum consensu et usu pridem sunt
        recaeptae. [Antiquitas symphonias tantum quinque tradidit. in marg.] Quanquam antiquitas
        symphonias duntaxat quinque tradidit, tamen recentiores Musici non modo non ex agro (ut
        aiunt) adlatas, uerumetiam ex dogmatis Platonicis, praesertim de mundanae animae conditione
        et connexu uinculorum supra recensita, his quinque plures infertas, et inesse probe
        didicerunt et adsignarunt.</p>
      <p xml:id="FRORER0470">
        <pb n="[f.biiiir]"/>[Symphoniae praeter graecas adpellationes habent latine nouata uocabula.
        Supra capite sexto in marg.] Deinde notabis et hoc, quod illae symphoniae quinque, praeter
        graecas adpellationes, quibus antiquitas eas donauerat, latine nouata uocabula iuxta
        terminorum numerum, quibus interualla, aut uerius toni, semitoniaque eas metientes
        disponuntur, imposita, utcunque recens adiectae, usu tamen obtinuerunt. Nam (ut supra
        indicatum est) [dia pason] octaua dicta est. [dia pente] quinta, [dia tessaron] quarta, [dia
        pason] cum [dia pente], duodecima, [Dis dia pason] decimaquinta, et sic de aliis.</p>
      <p xml:id="FRORER0471">Iam uero et illud obserues, symphonias bifariam diuidi, partim enim
        perfectae sunt, partim imperfectae.</p>
      <p xml:id="FRORER0472">[Consonantiae perfectae quae. in marg.] Perfectae sunt, quae huiusmodi
        constant proportionibus, quales ex comparatione harmonicae habitudinis enascuntur. Ea uero
        comparatio nunc inter maximum et minimum terminos, et ceu numerorum summas est, cuiusmodi
        contingit in genere multiplici, nunc inter maximum et medium, nunc inter medium et minimum,
        id quod fit interim in multiplici, interim in superparticulari genere.</p>
      <p xml:id="FRORER0473">Quo uero haec clarius intelligas, exempli causa hos numeros quinque
        propono. Primum .24. Secundum .16. Tertium .12. Quartum .9. et Quintum .6. Quorum primus ad
        tertium comparatus harmonice, maximus est, econtra tertius ad primum harmonice minimus.</p>
      <p xml:id="FRORER0474">Nam ut se habet primus ad tertium, ita habet se differentia primi et
        secundi, quae est octo, ad differentiam secundi et tertii, scilicet quatuor, nimirum in
        dupla proportione, qua constat [dia pason]. Idem est id tertium ad quintum compares: non
        idem fit, reliquos alium ad alium referendo. Sed et primus ad secundum harmonice medium, est
        in sesquialtera, qua [dia pente] constat. Secundus autem ad tertium in sesquitertia, qua
        [dia tessaron] fit. Item primus ad quartum habet se in tripla, qua [dia pason] cum [dia
        pente], ad quintum uero habet se in quadrupla, qua [Dis dia pason] generatur.</p>
      <p xml:id="FRORER0475">[Consonantiae perfectae sex sunt. in marg.] Hinc uidere licet, quam ob
        causam antiquitas consonantias duntaxat quinque agnouerit, nempe quia praeter paucas illas
        multiplices et superparticulares, proportiones alioqui nullas admisit, neque uocem intendi,
        nec eam intensam eo, quo nunc modo, auditu plene percipi posse animaduerttit, forte nondum
        adsueta huiusmodi moris intra chorum accipiendi pueros.</p>
      <p xml:id="FRORER0476">His quinque adnumeratur e sextupla nascens proportione [Dis dia pason] cum
        [dia pente], quae decimanona dicitur, quo tandem pacto sex numero consonantiae perfectae
        consistunt.</p>
      <p xml:id="FRORER0477">[Consonantiae imperfectae quae in marg.] Imperfectae totidem sunt, nimirum
        tertia, sexta, decima, tredecima, septimadecima, et uigesima. Quae singulae singulatim
        geminatae, aut maiores, aut minores secundum toni aut semitonii, uel ipsi tono, uel illi
        [dia pente] adcessionem denominantur. [Plato in Timaeo et supra capite septimo in marg.] Eae
        sunt illae partes, quae inter duplos et triplos, et ob id etiam inter hemiolios, ex
        multiplicatione, uinculorum uice, iuxta Platonis sententiam supra recensitam, insertae sunt,
        ut binae medietates singula spacia conligarent hoc est, binis aut ternis terminis harmoniace
        dispositis, una imperfecta inserta, et arithmetice uel duplicata uel dimidiata, alia sane ad
        hanc, uel dupla, uel subdupla, sed perfecta, <pb n="[f.biiiiv]"/>ad illas uero priores
        perfectas relata, imperfecta nasceretur. Exemplum habes, si dispositis fidibus [parypates
        meson, trites Diezeugmenon], et [trites hyperbolaion], inseueris ipsam [mesen], adposita
        illi [netes hyperbolaion] fide.</p>
      <p xml:id="FRORER0478">[De consonantiarum enumeratione. in marg.] Illas iam obiter enumerabimus,
        proportionibus paucis pro instituti ratione in transcursu utcunque demonstratis. Nam si quis
        diligens speculator huiusmodi ad umbilicum nosse desyderet, is iuxta disciplinas
        Mathematicas, poenitius haec inquirat, nos minutias duntaxat hic proponimus.</p>
      <p xml:id="FRORER0479">Tertia itaque maior, alias ditonus, duobus tonis constat. Talis est
        habitudo lineae .C t. ad lineam .E t. aut horum proportio numerorum .648. et 512. quorum
        differentia est numerus .136. hunc ter, illum quater metiens, sed numero .104. utrobique
        superante, quo fit, ut nec proportio sesquiquarta, maior enim est: nec sesquitertia, quia
        minor est, neque ulla alia superparticularis sit inter illos. Sed sexagesimaquarta pars de
        numero .512. est octonarius, qui deciessepties illi additus, facit numerum .648. Eiusmodi
        est proportio inter eos numeros, nempe superpartiens decem et septem sexagesimas quartas.
        Talis est proportio lineae .F t. ad lineam .a t. ac numeri .486. ad numerum .384. Item eadem
        est et proportio numeri .324. ad numerum .256.</p>
      <p xml:id="FRORER0480">Tertia minor, alias semiditonus, tono et semitonio constat. Ea est habitudo
        lineae .A t. ad lineam .C t. cuiusmodi est et proportio inter hos numeros .768. et .648.
        horum differentia est numerus .120. hunc quinquies, illum uero sexies metiens utrobique
        numero .48. exundante: unde eos superparticularis nulla fit. Sed illius numeri,
        uigesimaseptima pars est numerus .24. hunc si quinquies addideris ad numerum ipsum .648.
        excrescet numerus ille .768. Et talis est proportio semiditoni, superpartiens scilicet
        quinque uigesimasseptimas. Eiusmodi est proportio lineae E t. ad lineam .G t. et numeri
        .512. ad numerum .432. Talis est linearum .a t. et .c t. et numerorum .384. et .324.</p>
      <p xml:id="FRORER0481">Sexta maior, est tonus cum [dia pente]. Constat ut linea .C t. ad lineam .a
        t. aut numerus .648. ad numerum .384. Eorum differentia est numerus .264. non habens cum
        minori communem, ipsos quidem metientem, praeter numerum .24. sed maior numerus minorem
        semel, una cum sextadecima eius parte, numero scilicet .24. undecies illi superaddita
        continet. Ea est proportio superpartiens undecim sextasdecimas. Tales sunt proportiones
        inter lineas .[Gamma] t. et .E t. et numeros 864. et .512. Item inter numeros .486. et .288.
        Item inter numeros .432. et .256.</p>
      <p xml:id="FRORER0482">Sexta minor, est semitonium cum [dia pente], habens se ut linea .A t. ad
        lineam .F t. aut numerus .768. ad numerum .486. Quorum differentia est numerus ,282.</p>
      <p xml:id="FRORER0483">Quum igitur iisdem non sit numerus communis, praeter senarium, ipsos
        metiens. Inde nec multiplex neque superparticularis enasci poterit, sed maior numerus
        minorem semel, insuper et senarium, primam et octogesimam eius partem quadragiessepties
        continet. Tales sunt proportiones linearum .E t. et .c t. Item numerorum .512. et .324. Item
        linearum .a t. et .f t. Et numerorum .384. et .243.</p>
      <p xml:id="FRORER0484">Decima maior, [dia pason] est cum ditono, habensse ut linea .C t. ad
        lineam, aut numerus .648. ad numerum .256. ubi maior minorem bis quidem continet, <pb n="[f.bvr]"/>sed superest differentia, numerus .136. qui minoris non partem, sed decem et
        septem partes habet. Octonarius enim eius trigesimasecunda pars est, quem ille maior ultra
        multiplicem duplarem decies septies continet. Ea proportione sunt habitudines linearum .F t.
        et .aa t. et fere aliae quotcunque similium terminorum.</p>
      <p xml:id="FRORER0485">Decima minor est [dia pason] cum semiditono, cuiusmodi est linea .A t. ad
        lineam .c t. Aut numerus .768. ad numerum .324. ubi maior minorem bis continet, differentia
        superante, numero .120. qui etsi minorem bis metiatur, supersunt tamen .84. Verum
        duodenarius uigesiessepties minorem illum, ultra duplarem metitur, quem ipsa differentia,
        numerus .120. decies continet. Est igitur huiusmodi proportio dupla superpartiens decem
        uigesimasseptimas.</p>
      <p xml:id="FRORER0486">Tredecima maior, est [dia pason] cum tono et [dia pente], cuius modi est
        linea .[Gamma] t. ad lineam ,e t. et numerus .864 ad numerum .256. Illorum maior minorem ter
        continet, differentia superante in numero .96. minorem frustra metiente, et huius octaua
        pars est numerus .32. qui et differentiam ter metitur. Est ergo illic proportio tripla
        superpartiens tres octauas. Ad hunc modum habet linea .C t. ad aa t. et numerus .648. ad
        numerum .192.</p>
      <p xml:id="FRORER0487">Tredecima minor, est [dia pason] cum semitonio et [dia pente]. Huiusmodi
        est linea .A t. ad lineam .f t. et numerus .768. ad numerum .243. Quorum maior minorem ter
        continet, differentia in numero .39. superante, sed nequaquam minorem emetiente, quin potius
        minoris prima et octogesima pars est ternarius, differentiam tredecies permensus. Est ergo
        haec proportio tripla primam et octogesimam tredecies superpartiens.</p>
      <p xml:id="FRORER0488">Septimadecima maior, est [Dis dia pason] cum ditono, cuiusmodi est linea .C
        t. ad lineam .ee t. et numerus .648. ad numerum .128. ubi maior minorem quinquies
        comprehendit, octonario uelut differentia superante, qui et minoris nimirum sextadecima pars
        est, quare hoc loci proportio est quintupla sesquisextadecima, cuiusmodi ferme sunt et
        reliquae huius symphoniae proportiones.</p>
      <p xml:id="FRORER0489">Septimadecima minor, est [Dis dia pason] cum semiditono, uelut est linea .A
        t. ad lineam cc t. et numerus ,768. ad numerum .162. ubi maior minorem quater continet,
        superante numero .120. Qui quum senarium, minoris quidem septimam et uigesimam partem
        uigesies complectatur, pronunciare libuit proportionem quadruplam superpartientem uiginti
        uigesimasseptimas.</p>
      <p xml:id="FRORER0490">Vigesima maior, quae [Dis dia pason] est cum tono et [dia pente], habet ut
        linea. .[Gamma] t, ad lineam .ee t. aut numerus .864. ad numerum .128. Quorum maior minorem
        sexies continet, superante numero .96. In minore uero numerum hunc .32. quater inuenies,
        quem in superante ter habebis: quare hoc loci proportio est sextupla tres quartas
        superpartiens.</p>
      <p xml:id="FRORER0491">Vigesimam minorem, etsi Musica instrumenta reddant, ad amussim, tamen inter
        nostras fides locum non habet, nisi ex Musica (ut aiunt) ficta. Adfingamus igitur lineae .bb
        t. et numero .182.1/4. numerum in sesquitertia proportionabilem scilicet .136.11/16. ciuus
        tertia est numerus .45.91/6. quo illi addito excrescit numerus ille .182.1/4. inter hos
        itaque numeros, maiorem scilicet et minorem, enascitur proportio sesquitertia. Vbi ergo
        minorem .126.11/16. ad maiorem .864. retuleris, inuenies ipsum sexies <pb n="[f.bvv]"/>a
        maiore contineri, superante numero .43.12/10, qui illius minoris, quasi, sed non prorsus,
        tertia pars est. Talis est ergo huius, proportio symphoniae, qualis est habitudo huiusmodi
        numerorum .864. et .136.11/16.</p>
      <p xml:id="FRORER0492">Caeterum uelim hasce uigesimas, ab eo, qui in aedendarum cantionum
        palestram descensurus est, rariuscule usurpari. Quod si omnino uitare nequeas, tum id maxime
        uocum et modorum numerositate uarietateque accitus, et ceu adactus facias.</p>
      <p xml:id="FRORER0493">Sed omnium horum typum a radicibus consonantiarum pueris contemplandum
        subiicimus.</p>
      <p xml:id="FRORER0494">[Froschius, f.bvv; text: Consonantiae aut sunt, Perfectae, ut, Imperfectae,
        ut, Octaua, alias dia pason, Quinta, alias dia pente, Quarta, dia tessaron. Duodecima, dia
        pason cum dia pente, Quintadecima, dis dia pason, Decimanona, dis dia pason cum dia pente.
        Tertia, Sexta, Decima, Tredecima, Decimaseptima, Vigesima, habens se proportione Dupla.
        Sesquialtera. Sesquitertia. Tripla. Quadrupla. Sextupla. Maior, ditonus fit, proportione
        superpartiente decem et septem sexagesimas quartas. Minor semiditonus, constans proportione
        superpartiente quinque uigesimas septima. Maior, dia pente cum tono, constans proportione
        suppartiente undecim sextas decimas. Minor, dia pente cum semitonio, habens in proportione
        superpartiente primam et octogesimam quadragesies septies. Maior, dia pason cum ditono
        existens in proportione dupla superpartiente decem et septem trigesimas secundas. Minor, dia
        pason cum semiditono, in proportione dupla superpartiente decem uigesimasseptimas. Maior,
        dia pason cum tono et dia pente, constans tripla superpartiente tres octauas. Minor, dia
        pason cum semitonio et dia pente, constans tripla, primam et octogesimam tredecies
        superpartiente. Maior, dis dia pason cum ditono, constans proportione quintupla
        sesquisextadecima. Minor, dis dia pason cum semiditono, constans quadrupla superpartiente
        uigesimamseptimam uigesies. Maior, dis dia pason cum tono et dia pente constans sextupla
        superpartiente tres quartas. Minor, dis dia pason cum semitonio et dia pente, constans
        sextupla quasi sesquitertia.] <figure>
          <graphic url="/images/FRORER_04GF.gif"/>
        </figure></p>
      <p xml:id="FRORER0495">
        <pb n="[f.bvir]"/>CAPVT XI.</p>
      <p xml:id="FRORER0496">De monochordi et fidium descriptione cum numerorum adplicatione uaria, ob
        oculos ponenda.</p>
      <p xml:id="FRORER0497">NVNC praestandum est, quod non semel iam de fidibus harmonicis, de
        diuisione monochordi, et id genus aliis supra promisimus, eorum nempe, quae ibi
        proferebantur, typum nos ob oculos praestituros, id quod hoc modo ceu factum accipias.</p>
      <p xml:id="FRORER0498">[Chordae diuisae adiiciuntur literae in punctis diuisionis. in marg.]
        Primum subiecta est oculis linea effigiem chordae referens, quae iuxta rationem harmonicam,
        modo supra descripto diuisa, punctis ipsius sectionis, literis subinde adsignatis, lineisque
        exinde ductis, fidium quantitatem in longitudine demonstrat, hac praemonitione facta, ut in
        supputando ac diuidendo chordam, circino a puncto .t digrediaris.</p>
      <p xml:id="FRORER0499">[Literis adiiciuntur numeri. in marg.] Deinde adiecti sunt huiusmodi
        literis numeri, secundum eorum analogiam numerorum et aucti et minuti, quorum proportionem
        semitonium habere ueterum testimoniis proditum est. In numeris enim non est inuenire minores
        his tribus, praecipue numero .64. qui ab octonario in seipsum ducto natus est. Deinde .72.
        et .81. qui duas sesquioctauas continuas aederent. Sed neque tum prior sesquitertium,
        cuiusmodi proportione [dia pessaron] fit, in unitatibus habere potest, quin singuli ternario
        multiplicentur. Hoc enim facto, singuli praedicti, singulos hos numeros .192.216.264. et 256
        procreabunt: quos ob hanc inter caeteras uel unam causam tetrachordo [hyperbolaion]
        adaptauimus, ne uel minorum numerorum in minutas redigenda tenuitas, uel maiorum adcumulata,
        profunditas, insuetos forte nouiciorum animos obtunderet.</p>
      <p xml:id="FRORER0500">Proinde principio disponitur numerus .A.768. cuius dimidium est .a.384.
        unde fit proportio dupla: sed numerus ille .a. dimidiatus reliquit numerum .aa.192. ad
        numerum .a. in dupla, ad .A. uero in quadrupla habentem.</p>
      <p xml:id="FRORER0501">Deinde adiicitur numerus .E.512. ad .A. numerum sesquialter, et ad .a.
        sesquitertius cuius dimidium numerus .e.256. ad .A. in tripla est, numerus uero ee.128. eo
        est in sextupla.</p>
      <p xml:id="FRORER0502">Ad haec disponitur numerus .[sqb]..341.1/3. ad .E. sesquialter, cuius
        dimidium .[sqb][sqb].170.2/3. ad .E. in tripla est, sed ad .B.682.2/3. sesquialterum ad .E.
        scilicet est in quadrupla.</p>
      <p xml:id="FRORER0503">Iam uero adiicitur numerus .G.432. ad .a, sesquioctauus, huius dimidium fit
        .g.216. id si additum illi fuerit, excrescet .C.648. ad eundem in sesquialtera consistens.
        Quod si .C. dimidiaueris, superat .c.324. qui etiam dimidiatus efficit .cc.162. quorum hic
        in quadrupla, ille in dupla est ad .C. numerum. Caeterum disponitur numerus .F 486. ad .c.
        sesquialter, cuius dimidium fit numerus .f.243. habens ad .e.256. perinde ac semitonium.</p>
      <p xml:id="FRORER0504">Super haec adiicitur numerus .D.576. ad .a. numerum sesquialter, cuius
        dimidi est .d.288. quod ipsi toti additum efficit .[Gamma].864. sesquialterun ad .D.</p>
      <p xml:id="FRORER0505">Numerus uero .dd.144. ad .D. quadruplus, fit ad .[Gamma]. sextuplus.</p>
      <p xml:id="FRORER0506">Tandem iungitur numerus .b.729. ad .F. sesquialter, cuius dimidium
        .b.364.1/2. est ad .F. in sesquitertia. Sed .bb.182.1/2. est ad .b.729. in quadrupla
        proportone.</p>
      <p xml:id="FRORER0507">Haec numerorum adplicatio est ad dextram ipsius chordae.</p>
      <p xml:id="FRORER0508">
        <pb n="[f.bviv]"/>[Consonantiae chordae inscriptae. in marg.] Porro ad illius leuam est
        cernere singulas consonantias e singulis suis terminis, ductis hinc inde circuli
        portionibus, coalescere.</p>
      <p xml:id="FRORER0509">His quoque accedunt dextrorsum inscripta ueterum chordarum nomina, iuxta
        lineas, quarum unaquae suam indicans chordam definit.</p>
      <p xml:id="FRORER0510">[Duplex numerus neruis inscriptus. Tetrachordum Mercurii. in marg.] Iam
        neruis huiusmodi duplex numerorum ordo inscriptus est. Superior numerus in primis quatuor
        digitis, primos neruos, ac tetrachordum illud Mercurii indicat, instar nempe mundanae
        Musicae dia pason, dia pente, dia tessaron ac tonum continens. Deinde ostendit quoto quaeque
        post illud tetrachordum adiecta fit ordine. Inuentorum autem earundem ob instituti
        breuitatem nullam facit mentionem.</p>
      <p xml:id="FRORER0511">Inferior numerus constantem omnium chordarum utcunque inuentarum
        dispositionem et ordinem demonstrat.</p>
      <p xml:id="FRORER0512">[Recentiorum chordae non habent numeros. Quinque tetrachorda inscripta,
        Tetrachorda omnia decem et septem. in marg.] Quae autem a recentioribus additae sunt fides
        nullum numerum nec in hoc nec in illo habent ordine, discriminis causa adiectum.</p>
      <p xml:id="FRORER0513">Demura adnotata sunt et quinque huius generis diatonici tetrachorda, in
        quibus troporum ac rationis canendi sedes, et ceu loci sunt communes. Quod si quis totam
        hanc modulationis constitutionem poenitius inspiciat, inueniet praeterea, quae ficta praebet
        Musica, tetrachorda decem et septem, pentachorda sexdecim. Sed nunc sublata manu de tabula
        succedet typus ipse omnium primus.</p>
      <p xml:id="FRORER0514">[Froschius, f.bviv post; text: HEMICYCLIORVM literae perfectas, figurae
        vero consonantias imperfectas certo repraesentant numero. ORDO quo primum chordae inuentae.
        CONstans ueterum chordarum ordo. 0, 1, 2, 3, 4, 5, 6, 7, 8, 9, 10, 11, 12, 13, 14, 15, 16,
        .II. DIS DIA PASON CVM TONO ET DIA PENTE. Vigesima maior, VI. DIS DIA PASON cum dia pente.
        DIS DIA PASON cum semiditono. Septimadecima minor. V. Quintadecima. Dia pason cum semitonio
        et dia pente. Tredecima minor. IIII. DIA PASON cum dia pente. Duodecima, Dia pason cum
        semiditono. Decima minor. I. DIA PASON. Octaua. Semitonus cum diapente. Sexta minor, .II.
        DIA pente. Quinta. .III. DIA tessaron. Quarta. Semiditonus. Tertia minor. Tonus. Semitonium,
        Ditonus. Tertia maior. Tonus cum dia pente. Sexta maior, Dia pason. Dia pason cum ditono.
        Decima maior. Dia pason cum tono et dia pente. Tredecima maior, Dis dia pason cum ditono.
        Septimadecima maior, [Gamma], 864. A, 768. Proslambanomenos. b, 729. B, 682 8/12, Hypate
        hypaton. C, 648. Parhypate hypaton. D, 576. Lichanos hypaton. E, 512. Hypate meson. F, 486.
        Parhypate meson. G, 432, Lichanos meson. a, 384. Mese. 364 6/12, Syzeugmenon. [sqb], 341
        3/12, Paramese. c, 324. Trite diezeugmenon. d, 288. Paranete diezeugmenon. e, 256. Nete
        diezeugmenon. f, 243. Trite hyperbolaeon. g, 216. Paranete hyperbolaeon. aa, 192. Nete
        hyperbolaeon. bb, 182 2/12, [sqb][sqb], 170 8/12, cc, 162. dd, 144. ee, 128. TETRACHORDVM
        hyperbolaeon. TETRACHORDVM diezeugmenon. TETRACHORDVM synemmenon. TETRACHORDVM MESON, hoc
        est, mediarum, TETRACHORDVM HYPATON, hoc est principalium, Tetrachordum Mercutij.] <figure>
          <graphic url="/images/FRORER_05GF.gif"/>
        </figure></p>
      <p xml:id="FRORER0515">
        <pb n="[f.cir]"/>CAPVT XII.</p>
      <p xml:id="FRORER0516">De tribus Melodiae generibus, et eorum partiali monochordi
        descriptione.</p>
      <p xml:id="FRORER0517">[Melodie genera tria, Macrobius 2. Caput 4. Boetius 1. Caput 15. 23. in
        marg.] VETERES plerique tria melodiae genera commemorant, diatonicum, chromaticum, et
        enarmonicum, quorum tertium ac medium ab usu recessit, primum uero diatonicum, per
        tetrachorda tono, ac tono, semitonioque, contexta, procedens, (id quod naturalius, et
        Platonis de mundana Musica doctrinae magis adpositum est) in usu permansit, atque hodie
        permanet. Quanquam multa de his adserentem neque Musicae recens tyrunculus capiet neque
        huius negocii breuitas admittet, quatenus demonstrare par erat. Quia uero huius quidpiam nos
        adlaturos promisimus, monochordi portionem quandam, pro nostra tenuitate diuidendam
        adsumpsimus, adplicatis iuxta Boetii disciplinam numeris, quos minores acciri ratio non
        ferebat.</p>
      <p xml:id="FRORER0518">[Monochordi portio dumtaxat per tria genera diuiditur. in marg.] Ex
        monochordo igitur diatonico prius diuiso, sume lineam .a t. eamque ad iustam et operationi
        congruam longitudinem intensam, in duo aequalia diuide in puncto .aa.</p>
      <p xml:id="FRORER0519">Rursum eandem duabus sectionibus in tria aequalia diuide in punctis .e. et
        .ee. iamdudum in descripto monochordo cognitis.</p>
      <p xml:id="FRORER0520">[Diuisio in tetrachordo hyperboleon. in marg.] Erunt ergo .aa. Nete
        hyperbolaeon, et .e. Nete diezeugmenon, aedentes alia ad aliam dia tessaron in sesquitertia,
        et diatonicos, et chromaticos, et enarmonicos. Porro .a. fiet [mese] habens ad .aa. dia
        pason in dupla, et ad .e. dia pente in sesquialtera.</p>
      <p xml:id="FRORER0521">Mox accipe octauam lineae ,aa t. quam illi subdas in puncto .g. ut fiat
        linea .g t Erit igitur .g. paranete hyperbolaeon diatonicos, habens ad .aa. tonum in
        sesquioctaua.</p>
      <p xml:id="FRORER0522">Deinde sume distantiam, quae est inter illas Neten .aa. et paraneten .g.
        nimirum octauam .aa t. et eam arithmeticos in duo aequalia diuidas, ita, ut eius dimidium
        fiat nete hyperboleon pars sextadecima. Hanc ergo sextadecimam ad paraneten diatonicam .g.
        subiice in puncto .K. et fiet .K. paranete hyperbolaeon chromatica.</p>
      <p xml:id="FRORER0523">Quod si octauam de .g t. desumptam illi subiicias in puncto .f. procedet
        linea .f t habens se itidem ad .g t. in sesquioctaua, tonum sonando, uelut antehac in
        superiore monochordo. Hec .f. et diatonicos et chromaticos triten hyperbolaeon, enarmonicos
        uero paraneten hyperbolaeon constituet.</p>
      <p xml:id="FRORER0524">Tandem diuide distantiam inter .f. et .e. in duo aequalia in puncto .l.
        huiusmodi aequalia erunt duo nostris semitonii dimidia et ceu binae diaeses. Sed .l. erit
        enarmonicos trite hyperboleon.</p>
      <p xml:id="FRORER0525">[Diuisio in tetrachordo diezeugmenon. in marg.] Hactenus diuisum est
        tetrachordum hyperbolaeon in tribus melodiae generibus. Nunc ad tetrachordum diezeugmenon
        diuidendum procedamus. Vbi primum illud praemonendum est, quoniam hoc tetrachordum etiam dia
        tessaron constat, lineam .e t. diuidendam esse in tres partes aequales, earum unam ad .e.
        subiicias in puncto .[sqb]. unde fient .e. Nete diezeugmenon, et .[sqb]. paramese et
        diatonicos et chromaticos et enarmonicos, alia ad aliam dia tessaron in sesquitertia
        sonantes.</p>
      <p xml:id="FRORER0526">
        <pb n="[f.civ]"/>Preterea octauam lineae .e t. desumptam illi subdas in puncto .d. et erit
        .d. paranete diezeugmenon diatonicos, aedens tonum.</p>
      <p xml:id="FRORER0527">Deinde dimidium distantiae inter .e. et .d. acceptum, ad .d. ipsam
        paraneten diezeugmenon diatonicum subiice in puncto .n. et erit .n. paranete diezeugmenon
        chromatica.</p>
      <p xml:id="FRORER0528">Ad haec desumpta octaua lineae .d t. et ipsi .d. subiecta in puncto .c.
        triten diezeugmenon efficiet, tonum resonando et diatonice et chromatice. At enarmonice erit
        paranete diezeugmenon. Sed et distantiam inter .c. et .[sqb]. semitonium edentem, in duo
        aequalia diuide in puncto .m. et dabit .m. triten diazeugmenon enarmonicam.</p>
      <p xml:id="FRORER0529">[Diuisio in tetrachordo synemmenon. in marg.] Habes hoc pacto tetrachordum
        diezeugmenon in hisce tribus generibus descriptum. Nunc tetrachordum synemmenon
        perlustremus. In quo iam ad manum sunt, in primis, et .d. paranete dudum diezegumenon, nonc
        uero netes synemmenon locum obtinens, et .a. ipsa mese, alia ad aliam dia tessaron, et hoc
        tetrachordum synemmenon diatonicos, chromaticos, et enarmonicos continentes et
        constituentes.</p>
      <p xml:id="FRORER0530">Tum quoque in promptu est .c. quae modo trite diazeugmenon erat, nunc
        paraneten synemmenon diatonicam constituit.</p>
      <p xml:id="FRORER0531">Quod superest, sume dimidium distantiae inter .d. et .c. quod subiicias ad
        .c. in puncto, p. et fiet .p. paranete synemmenon chromatica.</p>
      <p xml:id="FRORER0532">Deinde sumas octauam de .c t. eamque illi adiicias in puncto .b. erit ergo
        .b. trite synemmenon, et diatonicos, et chromaticos: enarmonice uero paranete
        synemmenon.</p>
      <p xml:id="FRORER0533">Iam age diuidas distantiam inter .b. triten hanc et .a. mesen illam in duo
        aequalia in puncto .o. et erit .o. trite synemmenon enarmonicos.</p>
      <p xml:id="FRORER0534">Haec omnia si bene operatus fueris, habes hucusque tria tetrachorda, nempe
        hyperbolaeon, diezeugmenon, et synemmenon in tribus generibus diatonico scilicet,
        chromatico, et enarmonico, circino diuisa. Quibus admodum praescriptum dispositis, iam et
        numeros literis ipsis adplicemus.</p>
      <p xml:id="FRORER0535">[Numerorum adplicatio diuisioni in tetrachordo hyperboleon in marg.]
        Praeterea sit .aa. nete hyperboleo, scilicet numerus .2304. ad quem subiiciatur .a. mese
        .4608. duplus. Medius inter hos conlocetur .e.3072. sesquialter ad hunc, ad illum uero
        sesquitertius.</p>
      <p xml:id="FRORER0536">Deinde sumatur numeri .aa. pars octaua, nimirum .288. et adiiciatur ipsi
        numero .aa. et excresce sesquioctauus numerus .g.2592. habens ad .aa. tonum. Quod si
        praelibatae octauae .288. scilicet dimidium, quod est numerus .144. numero illi .g.
        addideris, fiet numerus .K.2736. paranete nimirum hyperboleon chromatica.</p>
      <p xml:id="FRORER0537">Iam uero si acceperis numeri .g. octauam, nempe .324. eamque illi
        adieceris, fiet numerus .f.2916. resonans ad .g. tonum, sed ad .e. semitonium.</p>
      <p xml:id="FRORER0538">Porro numerorum .f. et .e. differentia est .156. cuius dimidium, nempe .78.
        si numero .f. addideris, proueniet numerus .l.2994. enarmonicos trite hyperbolaeon et ad
        .f., et ad .e. diesim utrinque constituens.</p>
      <p xml:id="FRORER0539">[Numerorum adplicatio in tetrachordo diezeugmenon. in marg.] Trium itaque
        generum fides per hoc tetrachordum numeris adplicatis perlustrauimus. Nunc per diezeugmenon
        tetrachordum eodem modo transeamus. In quo Netes diezeugmenon locum obtinet numerus .e.3072.
        supra recensitus, cuius tertia numerus scilicet .1024. ipsi adiecta procreat numerum
        [sqb].4096. sesquitertium, dia tessaron <pb n="[f.ciir]"/>ac limitem huius tetrachordi
        praestituentem.</p>
      <p xml:id="FRORER0540">Tum numeri ,e, pars octaua, que est .384. ipsi adiecta facit numerum
        ,d,3456. sesquioctauum ad ,e, Verum ipsius octauae dimidium numerus nempe .192. numero illi
        .d. adiunctum efficit numerum .n.3648. huiusmodi est paranete diezeugmenon chromatica.</p>
      <p xml:id="FRORER0541">Numeri quoque .d. pars octaua, que est .432, ipsi .d. numero adiecta
        efficit numerum .c.3888. qui ad .d. tonum, sed ad .[sqb]. semitonium aedit, quod si
        suumipsius distantie inter .c. et .[sqb]. que est .208. dimidium puta numerum .104. numero,
        c. addideris, fiet numerus .m.3992. enarmonicam triten diezeugmenon constituens, diesim et
        ad, c. et ad .[sqb]. numerus referens.</p>
      <p xml:id="FRORER0542">[Numerorum adplicatio in tetrachordo synemmenon. in marg.] Habes numeros
        per tetrachordum diezeugmenon in tribus generibus adplicatos. Iam ad tetrachordum synemmenon
        transeamus. Vbi numerus, d.3456. supra dictus locum Netes synemmenon per tria genera
        obtinens, ad .a. mesen .4608. dia tessaron, limitemque huius tetrachordi constituit.</p>
      <p xml:id="FRORER0543">Porro numerus .c. ad .d. numerum sesquioctauus est, et paranete synemenon
        diatonica, amborum differentia est .432. Cuius dimidium nempe numerus .216. numero .c,
        additum facit numerum .p.4104. cuiusmodi est paranete synemmenon chromatica.</p>
      <p xml:id="FRORER0544">Preterea numero .c. suaipsius octaua, nempe .486. ablata, et eidem toti
        addita facit numerum .b.4374. ad .c, tonum, ad .a. uero semitonium habentem. Proinde
        differentia inter .b. et .a. est numerus .234. cuius dimidium, uidelicet .117. numero .b.
        adiectum efficit numerum .o,4491. qui triten, synemenon enarmonice constituit, utrinque
        utranque diesim faciens.</p>
      <p xml:id="FRORER0545">[Totum monochordum diuisurus habet hic exemplar. in marg.] Verum de his
        plus satis, Nam qui caetera tetrachorda hunc admodum perstringere uolet, exemplum habet ab
        hac descriptione desumendum, quam ob oculis arbitror subiectam esse potius, quam silentio
        praeteritam, tantum ne omnino ignota sunt haec melodie genera.</p>
      <p xml:id="FRORER0546">[Melodie genera duo cur reiecta. in marg.] Hinc etiam uidere licet quam ob
        causam haec duo genera chromaticum scilicet ac enarmoncium ab usu canendi defaecerint, nempe
        quia utrunque genus uocum differentias aliquantas ratione tenus perpendit, alterum quidem
        minores, alterum uero ab harmonia alieniores, quam ut eas iudicium auris uel comprehendere,
        uel ratio adprobare queat. Ideoque neutrum ab omni parte, secundum harmoniae analogiam, uel
        perfectum est, uel absolutum, Chromaticum utpotae semitonium minorem harmonice, ac toni
        dimidium ab harmoniae ratione diuersum complectens, sed enarmonicum ut quod duos tonos
        harmonice, sed semitonii nostratis dimidium aliter quam harmonica ratione desumptum
        contineat, Quo fit, ut quamuis ratio tales proportiones, tonorum scilicet, ac semitoniorum
        dimidia, consyderet, tamen ob id non adstipuletur illi sensus, quod eas non certo atque
        euidenter percipit, Vnde nec iudicium harmonicum rationis et sensus concordia procedens
        neque colligi, neque dictari potest, cuiusmodi.</p>
      <p xml:id="FRORER0547">[Aristoteles Phisica 2. in marg.] Musica partim ratione, partim sensu
        constans expostulat,</p>
      <p xml:id="FRORER0548">Sed haec minutiarum uice de generihus canendi delibasse sufficiat.</p>
      <p xml:id="FRORER0549">Nunc sequitur chorde portio, ad modum praescriptum diuisa.</p>
      <p xml:id="FRORER0550">
        <pb n="[f.ciiv]"/>[Froschius, f.ciiv; text: ee, IN GENERE Diatonico. aa, 2304, Nete
        hyperbolaeon. g, 2592, Paranete hyperbolaeon, f, 2916, Trite hyperbolaeon, e, 3072, Nete
        diezeugmenon, d, 3456, Paranete diezeugmenon ac nete synemmenon. c, 3888, Trite diezeugmenon
        ac paranete synemmenon, [sqb], 4096, Paramese. b, 4374, Trite synemmenon. a, 4608, Mese.
        Chromatico. k, 2736, n, 3648, p, 4104, Enarmonico. l, 2994, Trite hyperbolaeon. m, 3992, o.
        4491.] <figure>
          <graphic url="/images/FRORER_06GF.gif"/>
        </figure></p>
      <p xml:id="FRORER0551">
        <pb n="[f.ciiir]"/>CAPVT XIII. Quaedam theoremata e collatione harmonica demonstranda obiter
        proponuntur.</p>
      <p xml:id="FRORER0552">SIQVIS, modo diligens lector, haec minutula utcumque parce, prolata, secum
        ipse saepius pensitauerit, compluscula Musicorum, uulgo quidem iactata, sed breuiter acscite
        dicta, eaque non sine arcano harmonico, iniisdem inueniet, aut iam explicata, aut impendio
        facile explicanda: qualia non nulla tibi hoc loci adducenda censuimus, quousque reliquos
        Autores possis adire.</p>
      <p xml:id="FRORER0553">[Dia tessaron et Dia pente coniuncte Dia pason faciunt. Macrobius 1. caput
        6. Boetius 2 capita 11. 24. et 27, et Liber 3. capite tertio. in marg.] Solet autem non sine
        ueterum autoritate plerumue iactari, dia tessaron et dia pente, consonantia dia pason
        constituere, id quod et alias ad hunc modum effertur: Primos omnium superparticulares duos
        coniunctos, primam multiplcem proportionem efficere. Quod quidem uerum esse comprobatur. Nam
        sesquialtero et sesquitertio, duobus scilicet superparticularium primis medio termino
        utrisque communi coniunctis, primus terminus ad tertium, hoc est maximus ad minimum, in
        dupla, multiplicium prima proportione habebit dia pason sonante.</p>
      <p xml:id="FRORER0554">Quod si multiplicem primum, nempe duplum superparticularium primo,
        sesquialtero scilicet addideris, secundus multiplex, triplus nimirum enascetur, dia pason
        cum dia pente sonans.</p>
      <p xml:id="FRORER0555">[Dia pason cum dia pente in marg.] Cui si secundum superparticularem,
        uidelicet sesquitertium adieceris, quadruplus, tertius inquam, multiplex, procedet, dis dia
        pason resonans, cuiusmodi omnia in numeris uidentur.</p>
      <p xml:id="FRORER0556">[Dis dia pason. in marg.] Idcirco summopere notandum erit, in primis dia
        pason omnium optimam et ceu perfectissimam consonantiam esse. Mox dia pente, proinde altera
        illarum semper in grauiorem partem disponatur. Deinde dia pason cum dia pente superne aut
        dia tessaron. [Ratio concordantiarum. in marg.] Quae ratio consonantias conlocandi ut optima
        Nicomacho apud Boetium uidetur, ita Musicae scientissimus quisque illam hodie obseruat.</p>
      <p xml:id="FRORER0557">Hoc quoque constat, omne tetrachordum in sesquitertia dia tessaron, et omne
        pentachordum in sesquialtera dia pente habere.</p>
      <p xml:id="FRORER0558">Iam uero per Musicorum compita consuetum est et illud iactari, Tonum in duo
        aequalia diuidi non posse. Quod ex eo maxime constat, quia nulla superparticularis habitudo,
        integro numero, in aequales integritates diuidi potest. [Tonus in duo aequalia diuidi non
        potest. in marg.] Nullus enim terminus superparticularem ita dimidiare potest, ut quam ille
        proportionem tenet ad maximum, eandem habeat et ad minmum. Quod supputanti omnino occurret
        quo fit, ut tonus in aequalia diuidi non possit.</p>
      <p xml:id="FRORER0559">Quanquam autem ex eo quod tonus aequis proportionibus partiri nequit,
        necessum est bina toni dimidia, semitonia inaequalia fieri, nostrum tamen semitonium, quo
        utimmur in genere diatonico, non solum eatenus minus adpellatur, quatenus nec tonus aequis
        proportionibus diuiditur, sed quum ita ratione harmonica, et ceu ipsa natura comparatum est,
        ut dia tessaron in sesquitertia, dia pente uero in sesquialtera proportione habeat, tum
        sublatis a dia tessaron duabus sesquioctauis continuis, hoc est duobus tonis, id quod
        superest, semitonii minoris habeat proportione. Idem est, quod tribus a dia pente sublatis
        sesquioctauis aut tonis remanet.</p>
      <p xml:id="FRORER0560">[Dia tessaron, Dia pente. in marg.] Consequitur ergo dia tessaron duobus
        tonis et semitonio, At dia pente tribus tonis semitonioque minori constare, perinde ac in
        superiori diatonici monochordi descriptione, sicut et sequenti uidere licet.</p>
      <p xml:id="FRORER0561">
        <pb n="[f.ciiiv]"/>Porro semitonium maius, residuum illud est, quod a tribus sesquioctauis
        continuis, id est tribus tonis continenter dispositis, sublata dia tessaron, relinquitur,
        quod et Apotome dicitur. [Semitonium maius apotome dicitur. et quare inter canendi modos non
        recipitur in marg.] Haec a diatonici generis modulatione quasi aliena, inter contexendi
        modos ideo non recipitur, quia inter fides Musicas non ubilibet locum habet, neque referri
        potest quouis, unde uel dia tessaron uel dia pente resonet. Nam tetrachordi synemmenon
        apotome, ut supra uisum est, in fidibus parames et trites synemmenon conlocata ostenditur:
        illa uero sola numerorum adplicatione tetrachordo diezeugmenon adposita demonstratur.</p>
      <p xml:id="FRORER0562">[Dia pason sex tonis minor, et quinque maior. Boetius libro tertio. in
        marg.] Ad hunc ordinem pertinet etiam illud, quod aiunt: Dia pason sex tonis minorem esse,
        maiorem uero tonis quinque, quod quidem sic habere oportet. Nam quum dia pason e coniunctis
        dia tessaron et dia pente fiat, et haec tonis tribus et minori semitonio, illa uero tonis
        duobus et huiusmodi semitonio constet, fieri non potest, quin et dia pason tonos quinque,
        binaque semitonia minora contineat. [Dia pason quinque tonis et duobus semitoniis constat.
        in marg.] Tonos autem sex nusquam adimplet, sed ubi se sex tonis continue dispositis dia
        pason sustuleris, residuum relinquitur, quod a Musicis comma dicitur.</p>
      <p xml:id="FRORER0563">Nunc operae precium erit ad haec utcunque demonstranda, etiamnum monochordi
        prioris portionem diuidere, ut haec clarius perspici queant, huic nimirum et numeros
        Boetianos adaptabimus, quamuis inuiti. [Boetius 2. 31. in marg.] Timemus namque lectori eos
        tedio forte futuros, sed quum sesquioctauas totidem continuas in minoribus inuenire non
        licet, eos, ut qui, ceu fato quodam impellente, uitari nequeunt, sumus adiecturi.</p>
      <p xml:id="FRORER0564">[Dictorum demonstratio perportionis monochordi sectionem et numerorum
        adplicationem. in marg.] Lineae igitur .a t. ex monochordo priore desumptae iungantur hac
        scilicet laeua sex numeri, a sex octoplis procreati, nempe sesquioctaui una cum suis octauis
        partibus ita comparati, ut sex sesquioctauas proportiones continuas constituant, illac uero
        dextra alteri numeri, partim sesquioctaui prioribus his a laeua aequales, partim et
        sesquioctaui et aliarum proportionum, sed utrique prioribus inaequales, etiam cum suis et
        octauis partibus et differentiis, singulis in genere diatonico sic dispositis, ut iuxta
        priorem descriptionem perfectam dia pason constituant. Illa, inquam, linea .a t. primum
        diuidatur in duo aequalia in puncto .aa. sitque .a. mese .aa. uero nete hyperbolaeon, ut
        supra.</p>
      <p xml:id="FRORER0565">Rursus diuidatur .a t. in tria aequalia in punctis .e. et .ee. Quibus
        punctis signatis, si adiicias sequentes numeros, nempe ad .ee. dextraque leuaque .262144.
        sed ad .aa.393216. ad .e.524288. et ad .a.786432. idque dumtaxat dextra, habebunt et lineae
        et numeri, alius ad alium, iisdem proportionibus supra indicatis, dupla nimirum, tripla,
        sesquialtera et sesquitertia.</p>
      <p xml:id="FRORER0566">Super haec diuide lineam e t. in tria aequalia, signato inter .ee. et e.
        puncto .[sqb][sqb]. et huiusmodi tertiarum unam illi subiice in puncto .[sqb]. adplicatis
        utrique dextra numeris .[sqb][sqb].349525 4/12. et. [sqb].699050 2/3.</p>
      <p xml:id="FRORER0567">Deinde sume octauam lineae .ee t. quam illi subdas in puncto .dd. Cui
        numerum e summa .ee. ac illius octaua productum sesquioctauum scilicet .294912. et a dextris
        et a sinistris adiungas.</p>
      <p xml:id="FRORER0568">Mox octauam de linea .dd t. desumptam illi adiice in puncto .cc. adiuncto
        illi <pb n="[f.ciiiir]"/>dextraque laeuaque sesquioctauo numero .331776.</p>
      <p xml:id="FRORER0569">Porro lineae .cc t. octauam suamipsius subdas in puncto .p. adiecto a
        sinistris numero .373248.</p>
      <p xml:id="FRORER0570">Tum uero lineae .p t. octaua ipsi subiiciatur in puncto .o. laeua nimirum
        adiuncto numero .419904.</p>
      <p xml:id="FRORER0571">Praeterea et octauam de .o t. illi ipsi adiicias in puncto .n. addito
        quoque a sinistra numero .472392.</p>
      <p xml:id="FRORER0572">Quod si demum octaua lineae .n t. desumpta subiiciatur illi in puncto .m.
        adplicato ad dextram et ad laeuam numero .531441. uidebis et in lineis et in numeris sex
        sesquioctauas continuas proportiones, sex tonos continuos aedentes constare.</p>
      <p xml:id="FRORER0573">Iam uero ad demonstrandam dia pason perfectam, paratum habes pentachordum
        ab .ee. ad .aa. usque, tres tonos cum semitonio minori continens. Quod superest efficias
        primum ut octaua de .aa t. accaepta ipsi subiiciatur in puncto .g. addito illi dextrorsum
        numero .442368.</p>
      <p xml:id="FRORER0574">Deinde subiicias huic .g. suamipsius octauam in puncto .f. adiuncto et a
        dextris et a sinistris numero .497664.</p>
      <p xml:id="FRORER0575">Quibus omnibus ad hunc modum dispositis, uel puero perspicuum erit, dia
        pason et in chorda et in numeris nempe .e. et .ee. dupla proportione habentem, quinque tonis
        et duobus semitoniis minoribus consistere. Sex uero toni eam commate transcendunt, eiusmodi
        transcensus est differentia .7153.</p>
      <p xml:id="FRORER0576">Sed nunc illud secundo sic demonstremus. In promptu sunt a puncto
        .[sqb][sqb]. usque ad .f. tres toni continui, quibus tres alios hoc pacto connectas. Octauam
        de .f t. acceptam ipsi subiice in puncto .l. adiuncto illi, et a dextris, et a sinistris,
        numero hoc .559872.</p>
      <p xml:id="FRORER0577">Ad haec subiice huic .l. suamipsius octauam in puncto .K. adiuncto a
        sinistris numero .629856.</p>
      <p xml:id="FRORER0578">Insuper et ipsi .K. suamipsius octauam subdas, in puncto .h. addito illi et
        dextrorsum et sinistrorsum numero .708588. quo sane pacto stabunt iterum sex toni continui,
        a puncto, [sqb][sqb]. usque ad .h. intensi.</p>
      <p xml:id="FRORER0579">Ad expendiendam uero dia pason, in procinctu est pentachordum a puncto
        .[sqb][sqb]. ad .ee. usque absolutum. Sumas igitur octauam lineae .et. eamque illi subiicias
        in puncto .d. una cum numero .589824. a dextris adplicato.</p>
      <p xml:id="FRORER0580">[Diuisurus monochordum totum, reliquam portionem instar huius diuidat. in
        marg.] Octauam uero .d t. eidem subde in puncto .c. adiecto a dextra parte hoc numero
        .663552.</p>
      <p xml:id="FRORER0581">Demum et octaua .c t. subiciatur ipsi in puncto .b. cum adplicatione numeri
        .746496. a dextris facta.</p>
      <p xml:id="FRORER0582">Quod si quis ad hypatas usque totum monochordum, ac plenum modulationis
        corpus hac ratione intensum atque diuisum cupiat, eum oportet, ut in area ad hoc ipsum
        parata, lineam iustae longitudinis, et huius operationis capacem ducat. Exemplar enim hoc
        loci habet, quod tum operando uel circino, uel conlocandis numeris sequaris. Proinde
        scribere de his longius opus non fuerit, quum ipse quae praedicta sunt tanquam oculis
        subiecta contempleris.</p>
      <p xml:id="FRORER0583">Hinc enim uidere licet, ut sex toni continui dia pason, commate (sicut
        paulo ante diximus) transcendunt.</p>
      <p xml:id="FRORER0584">
        <pb n="[f.ciiiiv]"/>[Comma quid in marg.] Comma uero, et si perquamminutum in chorda emicat,
        tamen in numeris ordinis superioris sex tonorum, constituit differentiam, nempe .7153. qua
        numerus .m. ab numero .e. distat.</p>
      <p xml:id="FRORER0585">[Dia pason quot interualla. in marg.] Sed et dia pason terminis ac numeris
        octo, interualla septem distincta facientibus constans, tonos nimirum complectitur quinque
        duoque semitonia minora, id quod Vergilius nullius expers disciplinae innuere uidetur,
        Orpheum describens obloquentem numeris septem discrimina uocum, et alii post eum certo
        adfirmant.</p>
      <p xml:id="FRORER0586">[Dia pente et Dia tessaron. in marg.] Constat equidem, dia pente tonis
        tribus, et semitonio minori, dia tessaron uero tonis duobus et semitonio minori contineri,
        unde fit et dia pason tonis quinque semitoniisque duobus, ueluti iam indicatum est,
        persistens.</p>
      <p xml:id="FRORER0587">[Quid constituat Tonum et Semitonium. in marg.] Tonum autem constituunt
        semitonium minus et Apotome, ut supra uisum est.</p>
      <p xml:id="FRORER0588">Semitonium minus commatibus tribus maius est, minus uero quatuor. Quod tum
        animaduertes, ubi differentiam praelibatam .7153. qua comma consistit, ternario multiplices.
        Nam productum exinde numerorum .f. et .e. semitonium aedentium differentiam, numerum uempe
        .26624. non exaequat: sed quaternario multiplicata, eum transcendit.</p>
      <p xml:id="FRORER0589">Nota hic, sicut hi numeri .f. et .e. monochordi prioris semitonium
        efficiunt, ita et .f. et .e. hoc loci faciunt. Hi namque ab illis per numerum .2048.
        multiplicatis excreuerunt.</p>
      <p xml:id="FRORER0590">[APotome maior, minor in marg.] Apotome uero, quae et semitonium maius,
        maior quidem est quatuor, sed minor quinque commatibus, quod sic patebit, si comma, hoc est,
        differentiam .7153. quaternario multiplices, productum enim differentiam numerorum .e. et
        .l. quibus Apotome constat, numerum uidelicet .35584. tum non attingit, sed si illam
        quinario multiplices, eum excedit.</p>
      <p xml:id="FRORER0591">[Tonus maior, minor in marg.] Hinc est, quod et tonus octo sit commatibus
        maior, nouem uero minor. Nam si differentiam .7153. octonario multiplices, productum illud
        numerorum .f. et .l. tonum sonantium differentiam, scilicet numerum .62208. non aequabit,
        quem nouenario multiplicata transcendet.</p>
      <p xml:id="FRORER0592">Quod si comma, id est numerum .7153. ipsi apotome abstuleris, iterum
        semitonium minus in numeris .l. et .m. constans relinquitur. Nam .l. numerus hahet ad o. dia
        tessaron a qua sublatis duobus tonis, ipsum semitonium remanet.</p>
      <p xml:id="FRORER0593">[Dieses quomodo constent. in marg.] Si uero differentiam alicuius
        semitonii, puta numerum, 26624. aut quemuis alium arithmeticos dimidiaris, et alterum
        dimidiorum minori termino, siue .f. siue alii adieceris, binae dieses et in lineis et in
        numeris stabunt, ueluti supra in genere enarmonico uisum est.</p>
      <p xml:id="FRORER0594">[Macrobius 2. capite quarto in marg.] Atque haec satis expectationi tuae
        faciant, qui praeter leuicola minuta nihil a me expectas, cum neque Macrobio tractatus de
        musica terminum habere uideantur. Ne igitur quicquam ab omni parte perfectum hoc loci
        desyderes, quamuis puero hisce minutiis probe iustructo, et ceu manuductione usuro, facilem
        ad eos, quicum disciplina grauitatem coniunxerunt Autores, accessum fore crediderim. Nam
        dimidia commatis schismata, et semitonii diaschismata nimirum, prudens praetereo. Nunc typum
        promissum subiiciamus.</p>
      <p xml:id="FRORER0595">
        <pb n="[f.cvr]"/>[Froschius, f.cvr; text: SESQVIOCTAVI ab octuplo. Octauae partes, 262144.
        ee, Tonus .I. 32768. 294912. dd, Tonus .II. 36864. 331776. cc, Tonus .III. 41472. 373248. p,
        Tonus .IIII. 46656. 419904. o. Sex toni continui. Tonus .V. 52488. 472392. n. Tonus .VI.
        59049. 497664. f, 531441. m, Semitonium minus, commate sublate, Tonus. 62208. 559872. l,
        Diatessaron. 69984. 629856. k, 78732. 708588. h, commate sublato, 37908. 746496. 19968.
        766464. 19968. 786432. SESQVIOCTAVI et alij numeri. 262144. Octauae partes et differentiae.
        [sqb][sqb], 349525 4/12. 17749. .I. Semitonium Diatessaron, aa, 393216. 43690 8/12. g,
        442368. 49152. 497664. 55296. e, 524288. 26624. .II. Semitonium. Diapente. DIAPASON. 531441.
        7153. Comma. 559872. 35584. Apotome. 28431. Semitonium sublato commate. d, 589824. 65536.
        29952. c, 663552. 73728. [sqb], 699050 8/12. 35498. 708588. 9537 4/12. b, 746496. 47445
        4/12, Semitonium ablato commate. 87381 4/12. a, 786432. Differentia 39936.] <figure>
          <graphic url="/images/FRORER_07GF.gif"/>
        </figure></p>
      <p xml:id="FRORER0596">
        <pb n="[f.cvv]"/>CAPVT XIIII.</p>
      <p xml:id="FRORER0597">De connectendae cantionis modis et tropis.</p>
      <p xml:id="FRORER0598">[Consonantiae in utroque termino existunt. in marg.] Sonornm differentias
        hactenus praebuimus contemplandas, quatenus illarum termini, alius ad alium, multigenis
        quidem, sed iucundis et suauibus consonantiis referuntur, unde relationes fiunt reales, et.
        ut uocant, equiparantiae, ob id, quod sensus audiendi consonantias huiusmodi percipit
        permixtas ea ratione, qua sunt in eo, et quod refertur, et ad quod fit relatio. Proinde
        consonantia ex uariarum uocum concentu, uno temporis instanti, continue nascens, ratione
        suanitatis est in utroque terminorum.</p>
      <p xml:id="FRORER0599">Caeterum haec ad minutiarum rationem satis arbitror utcunque adiecisse.</p>
      <p xml:id="FRORER0600">[Modi protelandae cantionis describuntur. in marg.] Nunc ad alias, alia
        ratione consyderatas differentias, transeamus, eas uidelicet, quibus connectende ac texende
        cantionis modi: ac diastemata consistunt.</p>
      <p xml:id="FRORER0601">[Non statim modus est, ubi consonantia, neque consonantia ubi modus. in
        marg.] Hi tametsi constent iisdem fere proportionibus et differentiis, quibus consonantiae,
        tamen respectus earum non habent perinde ac illarum scilicet consonantiarum.</p>
      <p xml:id="FRORER0602">[Dia pason modus in uno terminorum dupli, in altero simplaris rationem
        habet, neque in utroque terminorum consistit. in marg.] Non enim statim modus est, ubi
        fuerit consonantia, neque protinus consonantia ubi modus est, cuius termini simul non
        permiscentur, quos nec rationis iudicium, uno et instanti, sed successiuo temporis articulo,
        percipit atque discernit, quin ipsi succedentes inuicem, alius alii cohaerent, Id quod
        discrete in modo [dia pason] est cernere, ubi neuter terminorum alteri miscetur, sed dupli
        habitudinem hic in duplari, illic uero in simplari termino dimidii proportionem ratio
        animaduertit, unde coherentiam huiusmodi harmonico modo comparatam, et ceu concinnatam
        approbat. Non item fit in consonantia.</p>
      <p xml:id="FRORER0603">[Modi connectendi sunt nouem. in marg.] Modus autem connectendi, etsi
        antiquitas dumtaxat septem intra [dia pason] comprehensos enumerarit. Posteritas tamen illis
        tonum cum dia pente, itemque semitonium cum dia pente adiiciens., nouem adsignauit, quos
        diatonici generis et usus et ratio admittit. Hi nempae sunt tonus, semitonium, semiditonus,
        ditonus, dia tessaron, dia pente, tonus cum dia pentc, semitonium cum dia pente, ac dia
        pason, siquidem his omnis suauiter animum adficiens cantio contexitur. Nihil igitur moramur
        eos, qui preter hos alios quoscunque modos posuerint.</p>
      <p xml:id="FRORER0604">[Modi contextus, quos tropos aut tono uocant, sunt octo. in marg.] Sed
        neque grauabimur hoc loci admonere, talium modorum contextum, et constitutionem, modis item
        fieri compluribus, eos tropos ac tonos contionis antiquiores nominauit. Quo circa nostri
        seculi Musicis cum ueteribus conuenit in hoc quod utrique adnumerato septenis prioribus
        hypermysolydio (quem Ptolomeus, ut fama est, adiecit) tonos octo constituunt.</p>
      <p xml:id="FRORER0605">Tametsi tredecim apud Aristoxenum et uolateranum toni dinumerentur,
        nostrates tamen Musici faelicitate temporum, quibus bone litere ab iniuria uendicatae, in
        hanc sententiam adducti sunt, ut illis cum Boetio et reliquis, tonorum numerum octonario
        finiuisse sufficiat.</p>
      <p xml:id="FRORER0606">
        <pb n="[f.cvir]"/>[Tonus a gentibus nomina indita. Plinius 7. caput 22. in marg.] Quanquam
        uulgo tritissimum, et nemini ignotum est, tonis a gentibus, quae iisdem delectatae sunt,
        indita fuisse nomina, utpote Dorio, Phrigio, Lydio, et Mysolydio, quorum tres priores
        instituerunt ii, quos Plinius libro Septimo, capite vicesimosecundo inuentores percenset.
        [Plinius 5. caput 29. in marg.] Quum uero, et illo citante, sint Autotes, transisse ex
        Europa in Asiam Mysas et Phrygos, a quibus adpellati sunt Mysi, et Phriges, et Lydia eodem
        adtestante, prius Maeonia nominata, Phrygiae ab exortu solis uicina sit, ad Septentrionem
        Mysiae coniectura est et Maeonios Mysolydos esse dictos, uelut Mysotmolitae aut
        Mysomacedones dicuntur, Inde quoque Mysolydio modo nomen inditum fuisse.</p>
      <p xml:id="FRORER0607">His praeterea quatuor tonis successu temporum subiecti sunt hypodorius,
        hypophrygius, et hypolydius, et hypermysolidius.</p>
      <p xml:id="FRORER0608">[Boetius 4. caput 15. in marg.] Neque me fugit, id quod Boetius tradit,
        omnibus quidem acutiorem esse modum, qui inscribitur hypermysolidius, omnibus uero
        grauiorem, qui hypodorius. Non ausim tamen adfirmare an hic sit is, qui aeuo nostro inter
        tonos numero secundus est, an ille, qui modo uel septimus uel octauus est.</p>
      <p xml:id="FRORER0609">[Argumentum unde coniectura fit, tonorum designationes mutatas esse. in
        marg.] Verum ut ingenue dicam, aut ego ueterum designationes minime sum adsecutus, et quod
        humanum est, fallor: aut eae, quae ad nostram usque deuenerunt aetatem, eiusmodi omnino non
        sunt, quales illae, sed nouatae, ueluti pleraque id genus alia immutata fuerunt.</p>
      <p xml:id="FRORER0610">Id enim ex hoc e multis uno amnimaduertere licet, quod non aeque primi
        toni, qui dorius aestimatur, constitutio fit, ubi sextum, hypolydium nempe putatiuum,
        semitonio intenderis, neque statim hypophrygius, qui nobis quartus est, constituitur, ub
        sextum, hypolydium scilicet tono remiseris.</p>
      <p xml:id="FRORER0611">Proinde hi tres aequalibus connectendi modis non constant, sed habent
        singuli suos modos peculiares, ut infra patebit.</p>
      <p xml:id="FRORER0612">[Locus Boetii memoratus ad huc antiqutatem redolet. in marg.] Vnde iam uel
        puero perspicuum fieri puto, non usquequaque in nostri seculi tonos quadrare, id quod
        ueterum literis proditum est Si quis uidelicet, troporum constitutiones interim tono,
        interim semitonio, uel intendat, uel remittat, alios et alios subinde modos constitui,
        quamuis hoc ipsum non nihil adhuc antiquitatis redolet, eo quod tonus numero tertius, hodie
        perinde ac olimphrygius, duriorum adfectuum incitatiuus est, Sextus uero, quem hypolydium
        accipimus, adfectus leniores et ceu mitiores ciet.</p>
      <p xml:id="FRORER0613">[Tonorum nomina hodie numero et ordine et ordine priscis coaptantur
        nominibus. in marg.] Vt igitur cuique liberum relinquimus, tonis haec prisca tribuere
        nomina, ita nec ipsi magnopere cum ea pugnamus opinione, quod non ipsis eadem coaptentur,
        modo non ignores, quod recentiores Musici secundum ordinem hactenus inuulgatum eos
        denominant, quo sane Dorius primus est, Cui succedit hypodorius se,cundus, deinde phrygius
        tertius, hypophrygius quartus, mox lydius quintus, et hypolydius sextus, postremo Misolydius
        septimus, et hypermysolidius octauus.</p>
      <p xml:id="FRORER0614">[Toni Autenti uel plagales sunt in marg.] Praeterea et illos bifariam
        diuidunt, partim namque Autenti: ut uocant, qui iuxta ordinem sunt ab impari denominati,
        partim plagales a pari denominati.</p>
      <p xml:id="FRORER0615">[Tonorum mete ac pomeria. in marg.] Illi supra chordam, et ceu metam
        finalem, non solum ad quintam, siue dia pente, uerum etiam ad dia pason adscendendum, hi
        supra sedem finalem ad quintam uel sextam usque raro, haud saepe ad quartam adscendunt, quam
        metam et in descensu non nunquam adpraehendunt:</p>
      <p xml:id="FRORER0616">
        <pb n="[f.cviv]"/>[Tonorum connectendi modi peculiares. in marg.] Alteri metas sibi
        praestitutas modis maioribus siue perfectis plerumque mediis perlustrant, accitis interim
        modis minoribus.</p>
      <p xml:id="FRORER0617">Alteri huiusmodi metas mediis minoribus, utpote semitonio, tono, ditono et
        semiditono percurrunt, quas quidem uix unquam et mediante dia tessaron adtingunt.</p>
      <p xml:id="FRORER0618">Finales autem fides sunt hae quatuor .D.E.F.G. hoc est lichanos hypaton,
        hypate meson parhypate meson, et lychanos meson, quoniam in illis toni saepiuscule quasi
        requiescunt ac demum finiuntur, in eorum uero tetrachordis, pentachordis et octochordis sua
        pomeria conlocant. Finiuntur enim in D. Primus et Secundus, in E. Tertius et Quartus,
        seruata [sqb]. id est paramese utrobique, In F. Quintus et Sextus, paramese obmissa, eiusque
        loco .b. fide trites synemmenon adsumpta. In. G. Septimus et Octauus, paramese quoque
        retenta.</p>
      <p xml:id="FRORER0619">[Adfinales tonorum tres. in marg.] Sunt preterea et adfinales, nempe .G.
        hoc est lichanos meson, a. mese, et, c. trite diezeugmenon. Eae nanque tonis easdem oleas,
        quas et finales praescribunt. Proinde .G. adsumpta .b. trites synemmenon loco .[sqb]. id est
        parameses, primum et secundum tonos excipit. Idem facit et .a. mese seruata .[sqb].
        parameses, loco .b. trites synemenon Eadem .a. scilicet paramese, adsumpta .b. Tertium et
        Quartum tonos complectitur. Insuper et .c. hoc est trite diezeugmenon, omnium prima fidium
        constitutione manente, Septimum et Octauum excipit.</p>
      <p xml:id="FRORER0620">[Fides initiarie tonorum. in marg.] Sed haec de finalibus, utcunque paucis,
        neque pluribus de initiariis agendum erit. Initiariae fides Primi toni in finalibus
        constituti, sunt .C.D.E.F. et a. quae est mese. Secundi toni snnt .A.C.D.E. et F. Tertii
        sunt E.F.G. et c. Quarti sunt .C.D.E.F.G. et a. Quinti sunt .F.G.a. et c. Sexti sunt .C.F.G.
        et a. Septimi sunt .G.a.[sqb].c. et d. Octaui sunt .D.E.F.G.a. et c. Ex his autem et
        reliquas adfinalium initiales facile perpendes.</p>
      <p xml:id="FRORER0621">[Tenores tonorum peculiares. in marg.] Sed neque illud ignorandum est,
        unicuique tonorum suos peculiares quosdam tenores esse, cuiusmodi sunt ii, quibus decantari
        solent in primis psalmi Dauidici, deinde et ii, quos psalmos maiores uocant, qui tenores,
        singuli singulas suas fedes, et ceu initia, supra suasipsorum, uel finales, uel adfinales,
        certis modis conlocatas habent, uidelicet Primus modo dia pente, Secundus semiditono,
        Tertius semitonio cum dia pente, Quartus dia tessaron, Quintus dia pente, Sextus ditono,
        Septimus dia pente, et Octauus dia tessaron. Horum formulas aliquot troporum constitutiones
        utcunque referentes, infra subnotauimus.</p>
      <p xml:id="FRORER0622">[Adfectus quibus toni plerumque mouent. in marg.] Tametsi et haec ipsa,
        quae referimus, in praecepta digeri praesens institutum recuset, uelim tamen ea
        praeceptionum uice imbibant, fidelique memoriae mandent pueri, ut qui haud uulgare illorum
        specimen olim praestituri sint, aedendo nimirum cantiones multigenis adfectibus, interim
        elatis et arduis, interim humilibus, grauibus et uelut gemebundis, interim indignabundis ac
        insultantibus, nunc adulantibus, nunc modeste lasciuientibus, nunc mitibus, et quasi
        lachrimantibus, modo temerariis et audaculis, modo festiuiter ac decenter compositis, et id
        genus aliis modis auditorum mentes permoturi.</p>
      <p xml:id="FRORER0623">
        <pb n="[f.dir]"/>SEQVVNTVR TONORVM formulae Praedicte</p>
      <p xml:id="FRORER0624">[Froschius, f.dir; text: CReatura dei, Adam primus homo. Christus filius
        dei uerus, Adam secundus. Primo genitus ex mortuis, resurrexit tertia die Iesus ambulabat
        super mare, noctis uigilia quarta. Homines quinquies mille dominus, faciauit de quinque
        panibus. Ad imaginem suam Deus, fecit hominem die sexto. Ab uniuerso opere suo Deus,
        requieuit septimo die. Resurgente Christo contigit nobis, Dei iusticia die octauo.] <figure>
          <graphic url="/images/FRORER_08GF.gif"/>
        </figure></p>
      <p xml:id="FRORER0625">CAPVT XV. de notulis Musicis, lineis et spatiis earum.</p>
      <p xml:id="FRORER0626">Et nunc antequam de signis Musicis tractemus, patiaris me paulisper de
        notulis non nihil dicere quibus neglectis, consequens est, ut et ipsorum signorum finem
        atque originem nescias, quin nec usus eorum, nec ratro nisi circa illas uersetur.</p>
      <p xml:id="FRORER0627">Tametsi uero Musici recentiores, a ueterum notularum et ordine et
        discretione; intercidentibus prime classis Authoribus, non sine totius rei literarie iactura
        nimium uariarunt, mihi tamen coniectura fit, illos ab antiquitate hocipsum ab utrunque
        mutuatos esse, quod sicut ueteres per paginulas lineis erectis interpositas, notulis <pb n="[f.div]"/>uocum, literis nimirum graecanicis, uel utrinque refertas semitonia uel
        uacuas et ceu hiantes illas, tonos indicarunt subinde, ita et Neoterici lineis iacentibus et
        paginulis spaciorum inter illas adparentium, fides Musicas intelligentes, connectendi modos
        designant. In lineis etenim iacentibus quinque, et earum spatiis, praeposita fidium e
        signatis una, quamlibet cantionem describunt.</p>
      <p xml:id="FRORER0628">Fides autem signatae antiquitus iuuente sunt quatuor, nempe parhypate
        meson, trite, synemmenon, trite diezeugmenon et paranete hyperboleon, hoc est .F.b.c, et, g,
        his recens adiecte connumerantur, [Gamma], et, dd, Quarum omnium una aut altera cantioni,
        uti perfertur, rite hactenus obseruato praeposita, reliqua fides alternatim per lineas et
        spacia distributas, facile est intelligere.</p>
      <p xml:id="FRORER0629">[Nisi [rob]. trites synemmenon signetur semper mi canitur. in marg.] Hoc
        loci etiam huius oportet esse admonitos, quod nisi .b. trites synemmenon cantioni
        praeposita. et designata fuerit .[sqb]. parane sen semper et ubique usurpari.</p>
      <p xml:id="FRORER0630">Sed et notulae Musicae uoces nimirum representantes, quatenus spaciis et
        interuallis linearum, et ratione numerorum constant, geometrie pars sunt, siquidem eiusmodi
        est. Aulo Gelio teste, ipsa Canonice, id est regularis, ad aures quippe pertinens, Quae
        interim sybillarum quantitates, iuncturas, et modos ad principia Geometriae aurium mensura
        examinat, ac [meprike] id est mensuraria dicitur, poetis et oratoribus obseruabilis.
        [Rithmos in marg.] Interim et longitudines, et altitudines uocis emetitur. [Melos in marg.]
        Longitudines quidem perpendens, [rythmos] id est modus, numerus aut ordo pedum dicitur.</p>
      <p xml:id="FRORER0631">Sed altitndines consyderans, [melos] id est modulatio cantionis adpellatur.
        [Rithmos et Melos una et eadem notula exprimitur in marg.] Quamuis haec satis liquet etiam
        ex iis, quae de fidium harmonicarum ratione, ac earum per lineas et spacia probe perpensa
        distributione, connectcndique modis dicta sunt, illa uero longitudinem et mensuram motus
        cantionis obseruans huc loci reseruata est, tamen utramque una eademque notula, sed alio et
        alio modo, exprimit atque designat.</p>
      <p xml:id="FRORER0632">Notularum autem speties sunt septem, hic scilicet subnotate. Que si figuris
        huiusmodi singulis, et seorsim positis designentur, singula haec infrascripta nomina
        obtinebunt.</p>
      <p xml:id="FRORER0633">[Froschius, f.div; text: Maxima, Longa, Breuis, Semibreuis, Minima,
        Semiminima, Fusa]</p>
      <p xml:id="FRORER0634">Secus erit ubi aliae aliis cohaeserint. Vnde illud obseruandum, omnem
        notulam in ligatura coherentem, aut quadratam, aut obliquam describi. deinde uel caudatam
        esse, uel non caudatam, [De notulis colligatis. in marg.] Demum aut primam aut ultimam,
        mediam denominari Tum hoc qui sequitur typo inspecto de quauis ligatura pronuntias</p>
      <p xml:id="FRORER0635">Sequitur nunc figura de Ligaturis.</p>
      <p xml:id="FRORER0636">
        <pb n="[f.diir]"/>[Froschius, f.diir; text: Omnis prima, Omnis ultima, habens caudam. Non
        habens caudam. quadrata. obliqua, utcunque habuerit, breuis est. A sinistris, dextrorsum uel
        ascendentem, uel descendentem, quadrata nimirum, longa est ut hic est cernere. obliqua est
        longa, utcunque succedens, uel ascendat, uel descendat, ut hic. non caudata, habens caudam
        uel ascendentem, uel descendentem, longa est, ut hic est cernere. ascendentem, semibreuis
        est, sicut et ipsi proxime cohaerens est, siue quadrata siue obliqua fuerit, uelut hic
        uides. Descendentem, breuis est, siue quadrata siue obliqua fuerit, ut hic. cuius immediate
        succedens adscendit, breuis est, ut hic uidere licet. cuius immediate succedens descendit,
        longa est, ut hic. adscendens, breuis est, ut hic est cernere. descendens, longa est, uelut
        hic fit.] <figure>
          <graphic url="/images/FRORER_09GF.gif"/>
        </figure></p>
      <p xml:id="FRORER0637">Media censetur, quaecunque inter primam et ultimam in ligatura continetur.
        Omnis igitur mediamisi, dextrorsum caudam habuerit, breuis est, praeter illam, quae primae
        semibreui immediate succedit. Hactenus de notulis.</p>
      <p xml:id="FRORER0638">
        <pb n="[f.diiv]"/>CAPVT XVI.</p>
      <p xml:id="FRORER0639">De signis et mensuris Musicis, quarum sunt signa.</p>
      <p xml:id="FRORER0640">[Notularum mensura duplex. in marg.] IAM uero signa Musica nobis
        auspicantibus, ad canonicen illam, uocis nempe longitudinem, atque cantionis mensuram,
        (cuius sunt haec signa) redeundum est, ubi et illud obseruandum uenit, quod huiusmodi
        mensura nostras uocum notulas bifariam emetitur. Minimam etenim et semiminimam sola
        dualitate taxat: nam fusa, monadis instar, indiuidua manet. Sed maximam, longam, breuem, et
        semibreuem, iam dualitate, iam ternario definit.</p>
      <p xml:id="FRORER0641">[Mensura perfecta ternario metitur, Imperfecta binario. in marg.] Dimensio
        autem dualitatis imperfecta censetur. Ea uero, quae ternario fit, ceu quum trina corpus
        dimensione permensum, solidum atque perfectum dicitur, sic ipsa notulam ternis partibus
        aequalibus emetiens, perfecta quoque denominatur.</p>
      <p xml:id="FRORER0642">[Mensura aut aequalis aut inaequalis. in marg.] Neque uero ignores, quod
        his duabus perfectionis et imperfectionis dimensionibus positis, consequens est, et mensuram
        cantionis, modo aequalitatis, modo inaequalitatis, proportionibus deferri. Etsi de huiusmodi
        dicturus omnes omnium aures forte non impleuero, tamen quum de signis, ne Musicis inter se
        per omnia hodie conuenit, haud quisquam me notarit, si tibi meam sententiam ac rationem, qua
        signis interdum usus praesentibus, uel quasi per epistolam, non e centonibus connexam,
        indicem.</p>
      <p xml:id="FRORER0643">[Mensura aequalitatis tres species in marg.] Mensurae autem aequalitatis
        tres sunt formae, nempe modus, tempus, et prolatio. Haec semibreues minimis, uel tardius,
        uel celerius ad tactum prolatis, examinat. Tempus semibreuibus rite dispositis, breues
        perpendit. Modus e breuibus longas, et ex iis maximas debite concinnatas supputat.</p>
      <p xml:id="FRORER0644">[Modus maior. Modus minor. in marg.] Modus autem non simpliciter accipitur.
        Est enim modus maior, maximas dimetiens. Est et modus minor, longas examinans. Vterque
        bifariam diuiditur.</p>
      <p xml:id="FRORER0645">[Modus maior perfectus. in marg.] In primis est modus maior perfectus, in
        quo maxima tribus longis mensuratur, cuius duplex signum est.</p>
      <p xml:id="FRORER0646">Primum extra cantum, et ab illius initio, signum, est circulus perfectus,
        et complectus, adposita numeri ternarii figura, sic scilicet positus .[O3]. Aut circulus
        perfectus, alium, uel perfectum, uel imperfectum circulum, tempus nimirum designantem, in se
        continens, sic .[signum]. uel sic .[signum]. Quod si circulus interaneus, tempus designans,
        circulo, uel maiorem, uel minorem modum significanti, defuerit, tum quoque tempore ac
        prolatione imperfectis, et plerumque per diminutionem cantum ferri, apud Musicos receptum
        est.</p>
      <p xml:id="FRORER0647">Deinde in cantu, intrinsecus signum modi perfecti esse, aut trium maximarum
        denigrationem, aut pausam duplicem, sex occupantem spacia, cognoscas.</p>
      <p xml:id="FRORER0648">[Modus maior imperfectus. in marg.] Praeterea modus maior imperfectus est,
        in quo maxima duabus longis constituitur. Cuius signum est absentia figurae ternarii numeri,
        circulo interea solum tempus significante.</p>
      <p xml:id="FRORER0649">[Modus minor perfectus. in marg.] Insuper est modus minor perfectus, in quo
        longa tribus breuibus aestimatur. <pb n="[f.diiir]"/>Cuius signum externum, et ab initio
        cantus, est circulus perfectus, adposita nume binarii figura, sic scilicet positus
        .[O2].</p>
      <p xml:id="FRORER0650">Internum uero in cantu, est trium longarum denigratio, uel pausa tria
        occupans spacia.</p>
      <p xml:id="FRORER0651">[Modus minor. imperfectus. in marg.] Sed et modus minor imperfectus est, in
        quo longa duabus breuibus absoluitur. Cuius signum est, ubi figura numeri binarii a circulo
        abfuerit, ipso tempus duntaxat significante.</p>
      <p xml:id="FRORER0652">[Tempus duplex, Tempus perfectum. in marg.] Temporis praeterea, breues
        semibreuibus dimetientis, duae sunt species. Est namque tempus perfectum, in quo breuis
        tribus semibreuibus aestimatur. Cuius signum externum, est circulus perfectus, sic scilicet
        possitus .[O]. Internum uero aut trium breuium denigratio, aut duae semibreues unius
        temporis pausae, in uno spatio coniunctim positae.</p>
      <p xml:id="FRORER0653">Est quoque tempus imperfectum, in quo breuis duabus semibreuibus constat.
        Cuius signum est circulus imperfectus ante cantionem sic positus .[C].</p>
      <p xml:id="FRORER0654">[Quaeuis cantio habet modum, tempus, et prolationem. in marg.] Nunc de
        prolatione cognituros illius admonitos uelim cuius cantioni suum esse modum, suum tempus, et
        suam prolationem. A proferendo autem dicta est prolatio, quia minimis iuxta ipsam, uel
        tardius, uel celerius, per diminutionem, aut alias ad tactum, ictumue mensurae prolatis,
        primum semibreues, deinde breues, longas, et maximas, ac tandem tempora et modos distinguit,
        ac rationem huiusmodi metiendi, certamque illarum quantitatem praescribit.</p>
      <p xml:id="FRORER0655">[Prolatio duplex est. Prolatio perfecta. in marg.] Prolationis autem duo
        sunt genera. Primum est prolatio perfecta, in qua semibreuis tribus minimis constituitur.
        Plerique hanc et maiorem uocant prolationem. Signum illius externum, est punctum in medio
        circuli perfecti, uel imperfecti positum, sic scilicet .[Od]. uel sic .[Cd]. Internum uero,
        denigratio trium semibreuium, aut duae minimae pausae in una prolatione et uno spacio
        coniunctim positae.</p>
      <p xml:id="FRORER0656">[Prolatio perfecta non recipit diminutionm in marg.] Haec prolatio non
        recipit diminutionem, alioqui iam non esset prolatio, sed potius proportio, nempe tripla,
        aut sesquialtera, quamuis utraque fit circa illam, non diminutione, sed inaequalitatis
        proportione.</p>
      <p xml:id="FRORER0657">[Prolatio imperfecta. in marg.] Alterum genus est prolatio imperfecta, in
        qua semibreuis duabus minimis absoluitur. Cuius signum est absentia puncti in circulo, sic
        .[O]. uel sic .[C]. posito.</p>
      <p xml:id="FRORER0658">[Prolatio imperfecta maior. in marg.] Haec rursus in duas species
        diuiditur. Est enim prolatio imperfecta maior, in qua semibreuis tardiuscule profertur, id
        quod plerumque fit ad unum tactum, qua ratione demum breui, longae ac maximae, suae
        longitudinis mensurae constabunt, Huius signum est erectae lineae a circulo perfecto, uel
        imperfeaeto, absentia, sic .[O]. uel sic .[C]. posito.</p>
      <p xml:id="FRORER0659">[Prolatio imperfecta minor. in marg.] Est quoque prolatio imperfecta minor,
        in qua semibreuis celerius, et ceu per diminutionem, nempe ad dimidium ictus profertur.
        Cuius signum est erectae lineae tractus, medius per circulum perfectum, uel imperfectum, sic
        .[Odim]. uel sic .[Cdim]. diductus. Aut signum temporis imperfecti, ac prolationis
        imperfectae, sic scilicet .[CL]. iniuersum.</p>
      <p xml:id="FRORER0660">Haec de signis longitudinis, aequalitatis proportione consyderatae sunt
        dicta, quae lucidioris adspectus causa typo descripta subiecimus.</p>
      <p xml:id="FRORER0661">
        <pb n="[f.diiiv]"/>[Froschius, f.diiiv; text: Signum modi, Signum temporis, Signum
        prolationis, Maioris, Minoris, Perfecti .[O]. ubi uterque, et maior, et minor modus
        imperfectus. Imperfecti .[C]. unde modum, et maiorem, et minorem, imperfectos colliges.
        Perfectae sic .[Od]. uel sic .[Cd]. De utroque tempore, nedum de modo, ipse pronuncies.
        Imperfectae. Perfecti .[O3]. uel, Imperfecti, nimirum est absentia numeri uel interioris
        circuli, sic scilicet .[O]. Perfecti .[O2]. Imperfecti .[O]. Maioris, sic .[O]. uel sic
        .[C]. Minoris, uel per diminutionem, uel sic .[Odim]. uel sic .[Cdim]. uel sic .[CL].] <figure>
          <graphic url="/images/FRORER_10GF.gif"/>
        </figure></p>
      <p xml:id="FRORER0662">CAPVT XVIII.</p>
      <p xml:id="FRORER0663">De signis proportionum inaequalitatis.</p>
      <p xml:id="FRORER0664">POSTEAquam de mensura aequalitatis proportione prolata diximus, reliquum
        est, ut simili breuitate eam, quae inaequalitatis proportione, profertur, perstringamus,
        atque ut id praestemus, quaedam eorum repetemus, quae supra in medium sunt adlata.</p>
      <p xml:id="FRORER0665">Primum oportet meminisse sex tantum (autore Macrobio) numeros esse, qui
        musicam conficiant, nempe duplum, sesquialterum, triplum, sesquitertium, quadruplum, et
        sesquioctauum, quorum postremus quidem, in numero solidarum symphoniarum non est.</p>
      <p xml:id="FRORER0666">Deinde quod sicut sesquioctauus solidam symphoniam non conficit, ita nec
        mensuram inaequalitatis proportione in longitudine habentem praebet, quam sensus audiendi
        certo uel adprehendere, uel Geometrica ratione iudicare possit. Neque enim qualibet
        proportione mensura constat, uel quaeque symphonia nascitur, quia non eadem est
        proportionalitas Geometrica, quae Musica.</p>
      <p xml:id="FRORER0667">[Mensura non qualibet proportione, qua consonantia constat. in marg.]
        Proinde longitudinem unius notulae, ad longitudinem aliarum duarum, trium <pb n="[f.diiiir]"/>uel quatuor, aut etiam duarum ad trium, uel trium ad quatuor, inter se comparatam, auris
        quidem facile iuxta temporis uel prolationis tactum examinat, ac rationi diiudicandam et
        explorandam aduertit, id quod in sesquioctaua ob uelocitatem, et incertitudinem
        differentiae, facere non potest, praeter imaginariam animaduersionem.</p>
      <p xml:id="FRORER0668">[Proportiones in mensura tantum quinque. in marg.] Proportiones igitur
        inaequalitatis, quibus mensura Musica constat, quinque sunt, uidelicet dupla, tripla,
        quadrupla, sesquialtera, et sesquitertia. Generis multiplicis sunt priores tres, sed generis
        superparticularis posteriores duae, triplae proportioni oppositae.</p>
      <p xml:id="FRORER0669">[De proportione dupla, et quadrupla. in marg.] Dupla et quadrupla in solo
        fere tempore imperfecto constituuntur, idque prolatione imperfecta, hic scilicet in uno
        signo, et ceu uocum ordine, ipsa prolatione maiore, illis uero in altero signo, minore
        existente. Qua sane constitutione non raro dupla fit, absque numerorum adsignatione. Sed
        quadrupla nunquam non praesignatis numeris inuenitur.</p>
      <p xml:id="FRORER0670">Et ut planius dicamus. Proportio dupla hoc loci est, quum in tempore
        imperfecto prolatione minori et imperfecta, duae semibreues, aut earum ualor, unius
        semibreuis mensurae respondent. Haec si maiore prolatione pronuncietur, non erit illis duplo
        habentibus, necesse numerum adsignare. Proinde huiusmodi proportio nonnunquam in tempore
        perfecto fit, et inter minimas denigratas, absque numerorum adsignatione. Quod si utrobique
        tempore scilicet imperfecto, maior prolatio fuerit, signo illius ordinis, cuius notulae
        duplari habitudine constare debent, numerus binarius adiiciatur, sic scilicet .[C2]. uel
        melius unitate subiecta sic .[C2/1].</p>
      <p xml:id="FRORER0671">Quadrupla est, quum in tempore imperfecto, et prolatione imperfecta quidem,
        sed maiore, semibreues quatuor, semibreuis unius mensurae respondent. Cuius signum, est
        numeri quaternarii ad ipsius temporis signum adiectio, unitate illi subposita, sic scilicet
        .[C 4/1].</p>
      <p xml:id="FRORER0672">[Proportiones dupla et quadrupla, imaginariae uerius quam Geometricae sunt.
        in marg.] Quisquis modo rem ipsam poenitius intueatur, inueniet has duas, duplam nimirum et
        quadruplam proportiones notularum esse imaginarias uerius quam Geometricas siue mensurarias.
        Nam eusmodi mensurae ac motus inaequalitatem, et differentiam auris quam exiguam, aut potius
        nullam percipit, id quod promeo quidem captu, sed pace aliorum dixerim.</p>
      <p xml:id="FRORER0673">Tres reliquae proportiones, etsi non sunt eiusdem generis, tamen earum
        habitudines et mensurae ita constitutae sunt, ut quae sint continuae, aliaque inuicem alii
        respondeat.</p>
      <p xml:id="FRORER0674">[De reliquis tribus mensurae proportionibus. Boaetius 2. caput 5. Boaetius
        2. caput 20.] Iam et multiplicitatis ab unitate manantis augmenta, supparticularitatis a
        binario incipientis diminutioni, authore Boaetio, respondent. Porro quum non possit esse
        duplum praeter dimidium, nec triplum praeter tertiam partem, hinc est, ut ternarius, qui ad
        unitatem comparatus, primus triplus est, ad binarium fit primus quoque sesquialter, et
        quaternarius, qui primus quadruplus, fit primus sesquitertius. Itaque triplus sesquialtero,
        et quadruplus sesquitercio rite opponitur. Differentias autem, qua proportiones huiusmodi
        differunt, nempe unitatem et binarium, auris Geometrica ratione ad tactum potest explorare,
        non item alias aliarum proportionum differentias.</p>
      <p xml:id="FRORER0675">[Proportio tripla. in marg.] Tripla igitur proportio est, ubi tres
        semibreues uni semibreui, aut tres minime <pb n="[f.diiiiv]"/>uni minimae in mensura et
        longitudine respondent. Vtrumque in tempore, tum perfecto, tum inperfecto, sed hoc posterius
        in prolatione fere maiori, illud uero prius in minori contingit. Signum huius proportionis,
        est numerus ternarius habens unitatem subpositam, sic .[Odim3/1]. uel sic .[Cdim3/1].</p>
      <p xml:id="FRORER0676">[Proportio sesqnialtera. in marg.] Sesquialtera triplae respondens, est ubi
        tres semibreues, duarum semibreuium, aut tres minimae, duarum minimarum longitudini
        proferendo comparantur. Vtrumque in utroque fit tempore, sed hoc in prolatione maiori, illud
        autem in minori. Signum huius, est numerus ternarius, habens binarium sibi subpositum, sic
        .[Odim3/2]. uel sic, [Cdim3/2].</p>
      <p xml:id="FRORER0677">Iam licet absque numeris et utraque illarum proportionum cognoscere, idque
        intus in cantu, denigratione nimirum breuium, aut semibreuium, modo trium, modo plurium,
        nonnunquam notularum cunctarum. Deinde binis pausis, nunc semibreuibus unius temporis, nunc
        minimis unius prolationis, in uno spacio coniunctim positis.</p>
      <p xml:id="FRORER0678">Hoc loci palam quoque fit, parum quadrare, id quod a plerisque iactatur,
        nempe prolationem esse maiorem illic, ubi tres minimae, aut unius, aut duarum minimarum,
        logitudini respondent: quamuis enim in prolatione maiori huiusmodi obueniat, tamen eatenus
        prolatio nec maior est, neque perfecta, sed uerius proportio, uel tripla, uel
        sesquialtera.</p>
      <p xml:id="FRORER0679">[Proportio sesquitertia. in marg.] Proportio sesquitertia, est ubi quatuor
        unius uocum ordinis semibreues, aut minimae, trium alterius uocum ordinis, siue semibreuium,
        siue minimarum longitudini respondent: id quod in tempore imperfecto et prolatione
        imperfecta, sed maiori duntaxat obuenit, Cuius signa sunt alternis ordinibus sic posita
        .[C4/3].[C3/4].</p>
      <p xml:id="FRORER0680">Hactenus de proportionibus mensurarum, et earundem signis, quorum typum
        quoque more hactenus obseruato adiecimus.</p>
      <p xml:id="FRORER0681">[Froschius, f.diiiiv; text: Signum proportionis, Duplae, Quadruplae,
        Triplae, Sesquialterae, Sesquitertiae, numero adiecto .[C2/1]. absque numero, hoc signum
        .[Cdim]. respectiue ad hoc, [C]. .[C4/1]. in semibreuibus .[Odim3/1]. uel [Cdim3/1]. in
        minimis .[O3/1]. uel .[C]. in semibreuibus .[Odim 3/2]. uel .3/2. [C], in minimis .[O3/2].
        uel .[C.3/2]. .[C4/3]]</p>
      <p xml:id="FRORER0682">
        <pb n="[f.dvr]"/>CAPVT XVIII.</p>
      <p xml:id="FRORER0683">De punctis et pausis, ac tum de perfectione, et imperfectione, et
        alteratione notularum.</p>
      <p xml:id="FRORER0684">QVID signa possint in notulas expositum est. Nunc quid illas perfectas aut
        imperfectas reddat accipito. Sed antequam illud praestemus, operae precium fuerit, cum de
        punctis, tum de pausis, quibus ut frequenter alterum eorum euenit, non nihil praelibare.</p>
      <p xml:id="FRORER0685">[Punctum triplex diuisionis alterationis perfectionis. in marg.] Punctum
        autem hoc loci trifariam diuiditur. Aliud enim est punctum diuisionis, modos quippe, tempora
        et prolationes distinguens, atque diuidens, et alterationem impediens.</p>
      <p xml:id="FRORER0686">Aliud est alterationis, ut quod notulam alteratam, id est, ualore duplo
        auctam designet: utrumque in signis dumtaxat perfectis ponitur, sed neutrum canitur.</p>
      <p xml:id="FRORER0687">Tertium est perfectionis, quod et additionis dicitur, siquidem notulae, cui
        additur, alioquin imperfectae, suumipsius dimidium addit, eamque ueluti perficit, ut canendo
        exprimitur.</p>
      <p xml:id="FRORER0688">[De pausis. Pausa quid. Pausa silentii modus. in marg.] Caeternm pausa,
        taciturnitas est, longitudine ac mensura temporis, quo reticemus emensa. Est enim silentii
        modus pausa, perinde ac rythmos uocis.</p>
      <p xml:id="FRORER0689">Vnde primum obserues, pausam omnium omnia linearum occupantem spacia,
        generalem dici, et proprie pausam non esse, cuiusmodi signari solet in fine cantionum.</p>
      <p xml:id="FRORER0690">Deinde notandum illud, quod tot breues quaeque pausa ualet, quot integra
        spacia complet, ut si tria spacia contineat, tres breues facit, id quod fit, et in maiore,
        et in minore modo, sed utroque perfecto: si duo spacia, duas breues, singula siquidem spacia
        obtinentes, singulis breuibus aestimantur.</p>
      <p xml:id="FRORER0691">Pausa uero spacii dimidium obtinens, si deorsum spectauerit semibreuem
        aequabit, si sursum adscenderit, minimam aequiparat. Quod si dextrorsum uncinum habuerit,
        semiminimam ualebit.</p>
      <p xml:id="FRORER0692">[De imperfectione notarum. in marg.] His premissis de imperfectione
        dispiciamus, illud praecipuum admonentes, quod notula perfecta, hoc est ternario dimensa,
        uel per notulam, uel per pausam, se minorem, modo sequentem, modo antecedentem, imperfecta
        redditur, ac suaipsius tertia parte diminuitur.</p>
      <p xml:id="FRORER0693">Quod quidem planius, et ad hunc modum efferendum est, quoties in modo
        maiori perfecto, duae longae inter duas maximas, uel in modo minori perfecto, duae breues
        inter duas longas, uel in tempore perfecto, duae semibreues inter duas breues, uel in
        prolatione perfecta, duae minimae inter duas semibreues, conlocantur, puncto diuisionis
        inter duas inclusas mediante, toties prior includens, per priorem interclusam se sequentem,
        et posterior includentium, per secundam sese praecedentem inclusam, imperficitur, ac demum
        distinguente puncto, cum imperficiente sese notula, mensuram perfectam adimplet.</p>
      <p xml:id="FRORER0694">Quod si punctum diuisionis non illic mediarit, utraque includentium
        perfecta censetur, et secunda interclusa alteratur, hoc est seipsam ualore bis referet,
        punctoque ueniet alterationis notanda,</p>
      <p xml:id="FRORER0695">
        <pb n="[f.dvv]"/>Idem fiet, si loco prioris inclusarum, pausam eius ualoris conloces.
        Alteratur enim notula, manetque includens utraque perfecta, nisi pausam sequatur punctum
        alterationem impediens.</p>
      <p xml:id="FRORER0696">Sed si loco posterioris inclusae, pausa locetur, prior includens, per
        notulam se sequentem, et posterior per pausam praecedentem imperficitur. Non enim recipit
        pausa, neque alterationem, neque imperfectionem.</p>
      <p xml:id="FRORER0697">Item si omnes, et includentes, et inclusae denigrentur, id est perinde
        atque si punctum, ut dictum est, mediaret,</p>
      <p xml:id="FRORER0698">Vbi uero tres inclusae unius speciei, inter duas eiusmodi includentes, sine
        puncto diuisionis inseruntur, utraque includentium perfecta manet.</p>
      <p xml:id="FRORER0699">Sed si post primam inclusam diuisionis punctum ponitur, prior includentium
        imperficitur, tertia uero inclusarum alteratur, posteriore includentium perfecta
        manente.</p>
      <p xml:id="FRORER0700">Si uero post secundam inclusam punctum ponitur, prima includentium erit
        perfecta, secunda uero inclusarum alterabitur, sed ultima includentium, per praecedentem
        inclusam imperficietur.</p>
      <p xml:id="FRORER0701">Iam uero, ubi plures tribus, inclusae fuerint, perfectionis rationem ita
        habeas, et obserues, ut modum a modo, tempus a tempore, et prolationem a prolatione,
        singillatim, et ceu per articulos, uel punctis, uel clausulis, oportune distinguas.</p>
      <p xml:id="FRORER0702">Tandem et huius te uelim admonitum, uoce includentium, notulas ipsas
        perfectas, ac ternario emetitas. At nomine inclusarum eas, quibus ter sumptis huiusmodi
        notulae perfectae absoluuntur, significare me uoluisse. Alioqui notula perfecta, per sese
        minorem e uestigio succedentem, uel notulam, uel pausam, solitario, et seorsum positam,
        imperficitur, ac suaeipsius tertiae partis diminutionem accipit.</p>
      <p xml:id="FRORER0703">Porro quum in tempore perfecto notulam breuem, duae semibreues pausae, in
        uno spacio coniunctim positae, aut in prolatione perfecta notulam semibreuem, duae minimae
        pausae consimiliter coniunctim locatae, immediate sequuntur, huiusmodi, uel breuis, uel
        semibreuis notula, perfecta manebit, pausis aliorsum, siue in tempus, siue in prolationem
        utcunque segregatis.</p>
      <p xml:id="FRORER0704">Super haec et notula perfecta per denigrationem imperficitur, ac tertiae
        partis diminutionem recipit.</p>
      <p xml:id="FRORER0705">In tempore quoque imperfecto, et prolatione imperfecta, breuis ac
        semibreuis, denigratione, suae quartae partis diminutionem accipiunt, non item fit in aliis
        signis.</p>
      <p xml:id="FRORER0706">[De perfectione notarum et ceu additione. in marg.] Quod super est, de
        perfectione quoque dicendum est, siquidem omnis notula quoquo modo imperfecta, puncto sibi
        adiecto, dimidium sui ualoris accipit.</p>
      <p xml:id="FRORER0707">Id quod in omnibus signis receptum est. Vnde huiusmodi punctum in signis
        perfectis, perfectionis punctum, et in signis imperfectis, additionis plerique adpellant,
        nempe quod illic notulam alioquin imperfectam addito illi suoipsius dimieio, ternario
        mensurabilem, et ceu perfectam reddat, hic uero, ubi solius dualitatis habetur ratio, tantum
        addat, nec quicquam perficiat. Vtrum perfaecerit, an addiderit, nihil labores, tantundem fit
        dummodo punctum huiusmodi canendo exprimitur.</p>
      <p xml:id="FRORER0708">
        <pb n="[f.dvir]"/>Illud haud quaquam praetereundum est, quaecunque hoc loci de perfectione
        et imperfectione notularum, in signis perfectis aequalitatis, dicta sunt, eadem esse in
        proportione tripla, et illius oppositis, sesquialtera, et sesquitertia obseruanda.</p>
      <p xml:id="FRORER0709">CAPVT XIX, de ratione componendi, ut uocant, et condendis cantionibus.</p>
      <p xml:id="FRORER0710">Huc pertinebit et gnomonem normatum, ac uelut incernicula quaedam adiicere,
        quibus effingendarum cantionum discussa facultas parari possit, id quod praeceptionibus
        quibusdam haud adroganter, sed tua solius causa datis, quo tibi meas cogitationes adperiam,
        tandem sum praestaturus.</p>
      <p xml:id="FRORER0711">[ut supra capite quartodecimo in marg.] Primum igitur obserues, ut ne
        longioribus aequo interuallis, connectendi modos disponas, sed arctioribus, quibus fieri
        potest, limitibus, et pomeriis, per omnia uocum discrimina, iuxta tonorum metas supra
        retensitas praestituas, Id quod fiet, ubi cantiones, tonos autentos imitantes, ac
        referentes, connectendi modis maioribus: quod licet, ac expedit, composite promulgabuntur,
        Non item in plagalibus tonis. iisdem modis, sed minoribns uti conueniet.</p>
      <p xml:id="FRORER0712">[In quibs consonantiis cantus inchoetur in marg.] His probe animaduersis,
        et illud praestare cures, ut quaecunque uocum discrimina, et in principio, et in fine
        cantionis perfectis consonantiis disposita sint, etiam si non uuo temporis ictu exorsa, sed
        per mimesim et imitationem. et ceu (ut uocant) fugam iterata et prolata fuerint.</p>
      <p xml:id="FRORER0713">[Duae perfectae consonantiae se sequi non possut in marg.] Deinde data
        opera cauendum est, ut ne due perfectae consonantiae, siue duo perfecti connectendi modi,
        eiusdem speciei, aequalis proportionis ac differentiae haud differentium quoque terminorum,
        in cantione, binario, uel ternario, aut quoto queque uocum discrimine aedita, mutuo se
        succedant, nisi aliquot imperfecte, aut etiam perfectae: sed differentium specierum,
        intercesserint.</p>
      <p xml:id="FRORER0714">Et quo dicam illud rudius. Quinta in una uoce posita, per tonum, uel
        adscendente, uel descendente, quintam in altera, itidem uel adscendentem, uel descendentem,
        ne posueris, quin potius ante in aliquot imperfectas, ueluti tertias, uel sextas aut aliam
        diuerse speciei perfectam, puta octauam uariaueris.</p>
      <p xml:id="FRORER0715">[Causa, quare se perfectae consonantiae succedere non possunt. in marg.]
        Nam specificam illam, nimiamque identitatem consonantiarum, auris iudicium, et ipsa natura,
        inprimis uarietate delectata, fastidit ac respuit: quam alioqui, ob decorem uninersitatis
        rerum, uariatam maxime cupit, probat, et accipit, Quamuis huiusmodi a plerisque primi
        nominis inter recentiores, positas inuenias, tu tamen id haud temere usurpes, quandoquidem
        aliorum exempla consyderare potius, quam ad aliorum exemplum fingere licet.</p>
      <p xml:id="FRORER0716">Verum hac in parte indulgentior sum ego quibusdam aliis: qui
        superstitiosius morosuli sunt in hoc, ne Sextae plures, sextis succedant, id quod ego non
        modo non moror, sed et magis adprobo, dummodo ima uox, ad mediarum unam, habeat in dia
        pente, uel tertia. Tum preterea summa habebit ad imam, uel in decima, uel in dia pason.</p>
      <p xml:id="FRORER0717">[De uocum commissura in medio cantionis. in marg.] Porro curandum est
        illud, quod sicut uocum discrimina, et in principio, et in fine, perfectis consonantiis sunt
        disposita, ita quamsepissime perfectis interea consonantiis connectendo incidentes,
        obueniant, modo aliis consonantiis, differentium specierum, <pb n="[f.dviv]"/>perfectis uel
        imperfectis, meddis committantur, ratione infra sequenti. Nam ternae uoces frequenter dupla,
        sesquialtera, et sesquitertia proportionibus habeant hoc est, octaua, quinta et quarta
        conueniant. Quaternae, octaua, quinta, quarta, et quintadecima. Senariae uero uoces, octaua,
        quinta, quarta, decima, duodecima, et quintadecima disponantur.</p>
      <p xml:id="FRORER0718">[Supra. Capite septimo, Macrobius 2. caput 2 in marg.] Caeterum quibus
        consonantiis mediis, et uelut ansulis perfectae, perfectis eo quo dictum est modo,
        committendae fuerint, ex iis, que supra capite septimo e Macrobio prolata sunt, colligi
        potest: quemadmodum enim hiantia inter duplos et triplos, spacia, insertis partibus
        impleantur, binis medietatibus singula spacia colligantibus, indeque hemiolii, epitriti, et
        epogdoi, climmata nascantur, hoc loci pro instituti ratione, non tam uerbis explicare, quam
        oculis subiicere, atque auribus explorare licet: id quod ex parte quidem bifariam
        demonstrandum, infra proponere conabimur.</p>
      <p xml:id="FRORER0719">[De commissura syncopata. in marg.] Primum fit haec commissura, syncopata,
        et (ut ita loquar) concisa synaeresi notularum. Ea nempe inter committendum sic conciditur,
        ut partim in sesquioctauos, aut limmata, duriusculum, quidpiam sonando, partim in
        sesquialteros, sesquitertios, ditonos, semiditonos, aut sextas. [Tritonos et auris et ratio
        abhorret. in marg.] Imo etiam in tritonos. quos auris alioqui et ratio Musica abhorret, ante
        commissuram deflectat, unde continuo in solidas illas et perfectas consonantias, nempe [dia
        pente, dia pason, dia pason] cum [dia pente] et [Dis dia pason] committit, ac definit.
        [Empedocles. Aristoteles de generatione et corruptione. 2. in marg.] Id quod iuxta
        Empedoclis sententiam, instar mundanae fabricae ex lite amicitiaque constantis, factum, et
        auris percipit, et ratio adprobat.</p>
      <p xml:id="FRORER0720">Huiusmodi autem commissurae concisae, plerunque in cantionibus
        prolixioribus, et festiuiter lasciuiendo grauescentibus obueniunt, ubi in uoce lasciuiente
        ipsae poterunt licentiosius usurpari.</p>
      <p xml:id="FRORER0721">[De commissura simplici. in marg.] Secundo fit eiusmodi commissura, tersae
        consonantiarum mundiciei, siue simplicis (ut uocant) contrapuncti, nihil ab omni parte duri,
        aut inamoeni habentis, obseruatione, ubi consonantiis synceriter et cum iudicio utendum
        erit. Cuiusmodi fit exempli uice dictum. Ima nimirum uox, ad mediarum unam, in [dia pente]
        quidem, ad alteram uero in [dia pason] habens, ante commissuram iam recensitis consonantiis
        mediantibus committat, suprema interim in decim a constituta.</p>
      <p xml:id="FRORER0722">Horum autem experiundorum gratia, subiieciemus aliquot exempla, binis
        cantibus, uno quatuor, et altero sex uocum subpositis. Vbi uero illis cantibus, huiusmodi
        adplicantur exempla, numeris illud utrobique adpositis indicabimus, quemadmodum
        sequitur.</p>
      <p xml:id="FRORER0723">[Cantus pausis debite distinguatur. in marg.] Iam uero et illud obserues,
        ut in singulis uocibus post debitam aliquot temporum durationem, cantionis continuationem
        aliquanta requie, ac pausa secernas, qua sane iuxta carminis rationem, et formam
        aliquantisper interposita, cantus distinguatur, et uelut in membra, et articulos diducatur,
        quo canentes etiam respirare, anhelitumque recipere possint.</p>
      <p xml:id="FRORER0724">Illud etiam commemorare licet, haec omnia exemplis, et imitatione haud
        infeliciter adsequeris. Quo uero maiore cum fructu, beatiorem illorum copiam pares, <pb n="[f.eir]"/>quamplurimi tibi Authores: iique selecti, neque inamaenae auris, reuisendi
        sunt. Ex quibus commissuras quam optimas, etiam ad aliquot tempora selegas, et in congeriem
        digeras, ut si quando tibi uenerit illorum usus, tum in promptu habeas, quod similiter tuis
        modis adhibeas, et in tempore, tuo cantui inferas. Nec facile quicquam reiiciendum, quod non
        alicubi optimum, et ob uarietatem natura gratam, iucundum et amaenum sit futurum. Neque id
        uicio datum iri pertimescas, facilius enim est, Maronis uerbo, clauam extorquere Herculi,
        quam ea furta tentare. Huiusmodi autem imitationes aemulo tibi exercitium et usum
        conciliabunt, ansamque inueniendi alia, ultro, citroque praebebunt, quibus in hac disciplina
        non mediocriter adiuuabere.</p>
      <p xml:id="FRORER0725">Sed et mimaesis, aut si mauis fugae adipiscendae exercitationem, non tam
        imitando alios, quam fingendo tecum ipse decertans parabis, sed quoad fieri potest,
        quaecunque iuxta Nicomachi rationem supra recensitam disponas.</p>
      <p xml:id="FRORER0726">In omnibus autem amaenitati, et quoad fieri potest, suauitati studeas, nec
        quicquam asperum uel austerum admittas, praeter eiusmodi rationem,</p>
      <p xml:id="FRORER0727">Predictorum uero de commissuris exempla sunto. Primo ad quatuor, deinde as
        sex uoces, formulae sequentes.</p>
      <p xml:id="FRORER0728">
        <pb n="[f.eiv]"/>Exempla</p>
      <p xml:id="FRORER0729">[Froschius, f.eiv; text: Discantns. I, aliud, II, III, IIII, V, VI, VII,
        VIII, IX, X, Tenor.] <figure>
          <graphic url="/images/FRORER_11GF.gif"/>
        </figure></p>
      <p xml:id="FRORER0730">
        <pb n="[f.eiir]"/>Exempla quatuor uocum.</p>
      <p xml:id="FRORER0731">[Froschius, f.eiir; text: Altus. I, aliud, II, III, IIII, V, VI, VIII, IX,
        X, Bassus. VII]</p>
      <p xml:id="FRORER0732">
        <pb n="[f.eiiv]"/>Prima huius cantus pars.</p>
      <p xml:id="FRORER0733">[Froschius, f.eiiv; text: Discantus, Qui de terra est, de terra loquitur.
        loquitur, qui de celo uenit super omnes est, et quod uidit et audiuit, hoc testatur, ij. I,
        II, III, Tenor.] <figure>
          <graphic url="/images/FRORER_12GF.gif"/>
        </figure></p>
      <p xml:id="FRORER0734">
        <pb n="[f.eiiir]"/>Quatuor uocum.</p>
      <p xml:id="FRORER0735">[Froschius, f.eiiir; text: Altus. Qui de terra est, de terra loquitur, qui
        de celo uenit, super omnes est et quod uidit et audiuit, hoc testatur. ij. I, II, III,
        Bassus.]</p>
      <p xml:id="FRORER0736">
        <pb n="[f.eiiiv]"/>Altera pars,</p>
      <p xml:id="FRORER0737">[Froschius, f.eiiiv; text: Discantus, Et testimonium eius nemo accipit qui
        autem acceperit, eius testimonium signauit quia deus uerax est ij. IIII, V, VI, VII, IX, X,
        Tenor.] <figure>
          <graphic url="/images/FRORER_13GF.gif"/>
        </figure></p>
      <p xml:id="FRORER0738">
        <pb n="[f.eiiiir]"/>Quatuor uocum.</p>
      <p xml:id="FRORER0739">[Froschius, f.eiiiir; text: Altus. Et testimonium eius nemo accipit, qui
        autem acceperit eius testimonium signauit, quia Deus uerax est, IIII, V, VI, VII, IX, X,
        Bassus.]</p>
      <p xml:id="FRORER0740">
        <pb n="[f.eiiiiv]"/>Exempla</p>
      <p xml:id="FRORER0741">[Froschius, f.eiiiiv; text: Discantus. I, II, III, IIII, V, VI,
        Contratenor. Tenor.] <figure>
          <graphic url="/images/FRORER_14GF.gif"/>
        </figure></p>
      <p xml:id="FRORER0742">
        <pb n="[f.fir]"/>Sex uocum.</p>
      <p xml:id="FRORER0743">[Froschius, f.fir; text: Altus. I, II, III, IIII, V, VI, Contrabassus.
        Bassus.]</p>
      <p xml:id="FRORER0744">
        <pb n="[f.fiv]"/>Exempla</p>
      <p xml:id="FRORER0745">[Froschius, f.fiv; text: Discantus, VII, VIII, IX, Contratenor. Tenor.] <figure>
          <graphic url="/images/FRORER_15GF.gif"/>
        </figure></p>
      <p xml:id="FRORER0746">
        <pb n="[f.fiir]"/>Sex uocum.</p>
      <p xml:id="FRORER0747">[Froschius, f.fiir; text: Altus. VII, VIII, IX, Contrabassus. Bassus.]</p>
      <p xml:id="FRORER0748">Sequitur huiusmodi exemplorum in cantu adplicatio.</p>
      <p xml:id="FRORER0749">
        <pb n="[f.fiiv]"/>Exempla</p>
      <p xml:id="FRORER0750">[Froschius, f.fiiv; text: Discantus, Nesciens mater uirgo uirum, peperit,
        ij. I, II, III, Contratenor. Tenor.] <figure>
          <graphic url="/images/FRORER_16GF.gif"/>
        </figure></p>
      <p xml:id="FRORER0751">
        <pb n="[f.fiiir]"/>Sex uocum.</p>
      <p xml:id="FRORER0752">[Froschius, f.fiiir; text: Altus. Nesciens mater uirgo uirum, peperit, ij.
        I, II, III, Contrabassus. Bassus. sine.]</p>
      <p xml:id="FRORER0753">
        <pb n="[f.fiiiv]"/>Exempla</p>
      <p xml:id="FRORER0754">[Froschius, f.fiiiv; text: Discantus, peperit sine dolore saluatorem
        seculorum, ij. IIII, V, VI, VII, Contratenor. Tenor.] <figure>
          <graphic url="/images/FRORER_17GF.gif"/>
        </figure></p>
      <p xml:id="FRORER0755">
        <pb n="[f.fiiiir]"/>Sex uocum.</p>
      <p xml:id="FRORER0756">[Froschius, f.fiiiir; text: Altus. peperit sine dolore saluatorem seculo,
        ij. IIII, V, VI, VII, Contrabassus. ipsum, Bassus.]</p>
      <p xml:id="FRORER0757">
        <pb n="[f.fiiiiv]"/>Exempla</p>
      <p xml:id="FRORER0758">[Froschius, f.fiiiiv; text: Discantus, seculorum, ipsum regem angelorum,
        sola uirgo lactabat, ubere, de celo pleno, ij. VIII, IX, Contratenor. Tenor.] <figure>
          <graphic url="/images/FRORER_18GF.gif"/>
        </figure></p>
      <p xml:id="FRORER0759">
        <pb n="[f.fvr]"/>Sex uocum</p>
      <p xml:id="FRORER0760">[Froschius, f.fvr; text: Altus. seculorum, ipsum regem angelorum, sola
        uirgo lactabat ubere de celo pleno, ij. VIII, IX, Contrabassus. Bassus.]</p>
      <p xml:id="FRORER0761">
        <pb n="[f.fvv]"/>Tandem quo memet ex huius negotii labyrintho excutiam, summam: ut aiunt:
        manum additurus sum. Iam enim cursu fatigatus, lampada trado magis integris: qui munus
        eiusmodi gerendum in se recipiant, periculum, inter euoluendum Authores ueteres: quicumque
        de Musica scripserunt, facturi et experturi, num quicquam eorumque minutatim hoc loci sunt
        proposita, secus apud illos, atque hic habeat. Quod si quis aliam de me concoeperit
        expectationem, cui forte non respondeam, nec talis fuerim, qualem ille uellet, is non aediti
        libelli, sed animi potius meiipsius rationem habeat, ut qui offitio meo in rem puerorum,
        haud sine cortice consulendo, pro mea tenuitate non defuerim. Neque opus erit pluribus haec
        agere, aut uino uendibili hederam praetendere, merx enim proba emptorem facile reperiet.
        Interim nihil moror et eos, qui Musicam suffragio mordent, ac tetrice superciliosi, quasi
        exosam habent, dummodo cunctorum calculis, tum pium, tum honestum sit minutissima quaeque,
        proximi causa, munia subire, neque ulla functio detractanda, modo pio ac fideli animo eam
        administres, etiam si uel haustum aquae frigidae praebeas, uel rudera conuerras. Adde quod
        illam sancti patres, et prophetae coluerunt, id quod et ueteris instrumenti continent
        historiae, et Hebreorum attestantur commentarii. Insuper et Apostolicae literae ad laudes et
        gratiarum actiones Deo, cantionibus Musicis in corde dictandas, monent et hortantur.
        Quamobrem ne praeter modum indecorum fuerit, me non nihil de Musica sobrie attigisse, atque
        hanc minutiarum congeriem obiter, et in transcursu digessisse, nempe officii uice, per me
        oblatam floride iuuentuti, quam bonis institutis et literis pergere, ac honestis studiis
        auspice Deo illustrari exopto.</p>
      <p xml:id="FRORER0762">FINIS.</p>
      <p xml:id="FRORER0763">ARGENTORATI APVD PETRVM</p>
      <p xml:id="FRORER0764">Schoeffer et Mathiam Apiarium. Anno Salutis M.D.XXXV.</p>
    </body>
  </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Fragmentum</title>
        <title type="abbrev">ANOFRA7</title>
        <author>Anonymous</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>John Csonka</persName>
        </respStmt>
        <respStmt>
          <resp>C</resp>
          <persName>Jan Herlinger</persName>
        </respStmt>
        <respStmt>
          <resp>C</resp>
          <persName>Angela Mariani</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1991</date></editionStmt>
      <sourceDesc>
        <bibl type="edition"> Adrien de la Fage, <emph>Essais de dipthérographie musicale</emph>
          (Paris: Legouix, 1864), 496. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOFRA70001">
        <pb n="[496]"/>His litteris et hac supputatione plena calculatio est cognita. In omnibus
        formatis epistolis, opportet poni primas litteras graecas Patris et Filii et Spiritus Sancti
        quae videlicet sunt [pua]. Pater est graeca appellatione patros, cujus prima littera est
        [Pi]; filius vero uios vocatur et denique nomen habet exordium ab [Upsilon]; Spiritus
        Sanctus agion pneuma dicitur quod certum est inchoari ab [Alpha], et cetera. Praeterea
        addenda est prima littera nominis Petri apostoli, nominis quoque antistitis qui delegat
        epistolam prima ponenda erit: clerici cui licentia tribuitur secunda, episcopo ad quem
        dirigitur tertia, civitati ad quam mittitur quarta. In his omnibus litteris ponenda est
        supputatio prout in his supra scriptis litteris cognoscitur; est et addenda supputatio
        indictionis ejusdem anni, numerus litterarum amen, quod hebraica dictio est, separatim erit
        adjiciendum. Haec autem quae dicta sunt diverso modo diversi consueverunt locare. Quidam
        enim in ipso principio epistolae apices quos praediximus ordinant, summamque supputationis
        designatae per apices collocant in extremis. Quidam apices et apicum numeros in calcem
        tantum epistolae sufficienter existimant esse ponendos. Sed quia locandi modus a sanctis
        CCCXVIIJ patribus in Niceno concilio congregatis qui hoc constituerunt non est institutum,
        quocumque in loco supputatio memorata in formatis apicibus ponatur, modo tantum ut in eis
        eam liceat deprehendere. Discutiendo non est, aequaliter illud et hoc agatur.</p>
      <p class="textFig" xml:id="ANOFRA70002">*     *     *     *     *     *     *     *     *     *     *
        <lb/></p>
      <p xml:id="ANOFRA70003">In nomine [Pi] et [Upsilon] et [Alpha] amen cum adjutorio beati [Pi]
        apostoli [Nu] Dei gratia [Nu] civitatis episcopus [Nu] venerabili coepiscopo salutem in
        Christo perpetuam. Quamquam plures girovagos qui, cum pervenerint ad sacerdotium, nomen
        tamen usurpantes officii dignitate non reverentur abuti, et cetera.</p>
    </body>
  </text>
</TEI>
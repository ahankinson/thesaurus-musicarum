<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Complexus effectuum musices</title>
        <title type="abbrev">TINCOM1</title>
        <author><persName>Tinctoris, Johannes</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Corrector</resp>
          <persName>Luminita Florea Aluas</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1992">1992</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          4:191â€“95. </bibl>
        <bibl type="work">
          <title>Iohannes Tinctoris: Complexus effectuum musices</title>
          <idno type="LML">IOH. TINCT. eff.</idno>
        </bibl>
        <listWit>
          <witness>
            <idno type="RISM">B-Br II 4147, 125-126v</idno>
          </witness>
          <witness>
            <idno type="RISM">B-Gu 70 (71), 74-77v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="TINCOM10001">
        <pb n="[191]"/>Complexus effectuum musices</p>
      <p xml:id="TINCOM10002">Editus a Magistro Johanne Tinctoris in legibus licentiato Regisque
        Siciliae capellano.</p>
      <p xml:id="TINCOM10003">Prologus.</p>
      <p xml:id="TINCOM10004">Illustrissimae dominae Beatrici de Aragonia, Regis Siciliae,
        Jherusalem et Ungariae probissimae filiae, Johannes Tinctoris inter legum artiumque
        mathematicarum professores minimus immortalem servitutem. Scienti mihi, beatissima Beatrix,
        quam ardenti, quamque vehementi studio ingenue arti musices operam impendas occurit quosdam
        ingentes effectus ipsius compendiose tuae celsitudini exponere. Quibus licet animum tuum
        instar illius a quo coelestem duxit originem, arbitror constantissimum exciteris numquam abs
        tam insigni opera desistere. Quod quidem agressus <pb n="[192]"/>ego sum non minus amore tui
        quam artis inductus. Enim vero ut quam gratissimum mihi est musicen cui me ab ineunte aetate
        dedidi studio tam illustris tam prudentis tamque formosae dominae, regiae filiae
        gloriossimam fore, sic et beneficio ipsius artis quam caeterarum potentissimam Plato,
        pulcherrimam Quintitianus, divinamque scientiam Augustinus asserit, tuum semper animum ab
        omni dolore purificatissimum expeto. Neque me credas velim omnes effectus ipsius liberalis
        ac honestae musices (sic eam Aristoteles vocat hoc in opusculo) complecti verum tantum modo
        viginti, ut sunt</p>
      <p xml:id="TINCOM10005">Deum delectare,</p>
      <p xml:id="TINCOM10006">Dei laudes decorare,</p>
      <p xml:id="TINCOM10007">Gaudia beatorum amplificare,</p>
      <p xml:id="TINCOM10008">Ecclesiam militantem triumphanti assimilare,</p>
      <p xml:id="TINCOM10009">Ad susceptionem benedictionis divinae praeparare,</p>
      <p xml:id="TINCOM10010">Animos ad pietatem excitare,</p>
      <p xml:id="TINCOM10011">Tristitiam depellere,</p>
      <p xml:id="TINCOM10012">Duritiam cordis resolvere,</p>
      <p xml:id="TINCOM10013">Dyabolum fugare,</p>
      <p xml:id="TINCOM10014">Extasim causare,</p>
      <p xml:id="TINCOM10015">Terrenam mentem elevare,</p>
      <p xml:id="TINCOM10016">Voluntatem malam revocare,</p>
      <p xml:id="TINCOM10017">Homines laetificare,</p>
      <p xml:id="TINCOM10018">Aegrotos sanare,</p>
      <p xml:id="TINCOM10019">Labores temperare,</p>
      <p xml:id="TINCOM10020">Animos ad praelium incitare,</p>
      <p xml:id="TINCOM10021">Amorem allicere,</p>
      <p xml:id="TINCOM10022">Jocunditatem convivii augmentare,</p>
      <p xml:id="TINCOM10023">Peritos in ea glorificare,</p>
      <p xml:id="TINCOM10024">Animas beatificare.</p>
      <p xml:id="TINCOM10025">Quos quidem admirabiles et ut ita dicam divinos effectus tum
        rationibus, tum auctoritatibus sacris, tum philosophorum, hystoricorum ac poetarum
        dictisque, Cicerone teste, peti solent ad faciendam fidem, comprobare decrevi ac ordine
        debito de quolibet ut liquidius pateant.</p>
      <p xml:id="TINCOM10026">Et huic licet editioni (eo quod ardua sit) tum theologiam, tum
        philosophiam, tum poesim concernens ingenuum cantoris impar agnoscas; haud me vitii
        praesumptionis profecto accusabis si non ignores in ardua tendere proprium est virtutis.</p>
      <p xml:id="TINCOM10027">Capitulum I.</p>
      <p xml:id="TINCOM10028">De primo effectu musicae.</p>
      <p xml:id="TINCOM10029">Primo, Musica Deum delectat.</p>
      <p xml:id="TINCOM10030">Proprium etenim est cujuslibet artificis suo delectari artificio
        maxime dum id perfectum fuerit. Unde cum Deus qui opus imperfectionis non novit ut habetur
        in capitulo Majores de baptismo et ejus effectu extra in antiquis, hanc artem perfectissimam
        operatus fuerit tenendum est quod ab ea prae caeteris delectatur. Hinc a dilectissima sponsa
        sua quam fideles ecclesiam credunt optat dulcedinem voces audire quam sola musica potest
        efficere. Quippe per Salomonem canticorum secundo capitulo sic alloquitur illam: "Sonos vox
        tua dulcis in auribus meis" et sequitur: "Vox enim tua dulcis". Quasi dicit eo quod vox tua
        dulcis, id est melodiosa sit, opto ut sonet in auribus meis; neque vocis dulcedinem audire
        Deus optaret si eum quovis modo non delectaret.</p>
      <p xml:id="TINCOM10031">Capitulum II.</p>
      <p xml:id="TINCOM10032">De secundo effectu.</p>
      <p xml:id="TINCOM10033">Secundo, Musica laudes Dei decorat.</p>
      <p xml:id="TINCOM10034">Hinc in ecclesia triumphanti perpetuus Dei laudibus insistentes eas
        quo magis decorentur; unde Johannes in apocalypsi capitulo quarto decimo refert vocem
        cantantium quasi canticum novum ante sedem Dei fuisse sicut cytharedorum cytharizantium in
        cytharis suis. Hinc Virgilius fingit eos qui erant in Campo Elysio laudes <pb n="[193]"
        />Appollinis sapientiae Dei canere, nam in sexto libro Eneidos de Enea qui cum Sibilla in
        illum bonum devenerat, ita dicit:</p>
      <p xml:id="TINCOM10035">Conspicit ecce alios dextra levaque per herbam</p>
      <p xml:id="TINCOM10036">Vescentes, laetumque choro paeana canentes.</p>
      <p xml:id="TINCOM10037">Sacerdotes etiam sub Evandro more archadico deo Herculi laudes in
        decorem canebant, de quo idem Virgilius in octavo sic inquit:</p>
      <p xml:id="TINCOM10038">Tum Salii ad cantus, insensa altaria circum,</p>
      <p xml:id="TINCOM10039">Populeis adsunt evincti tempora ramis:</p>
      <p xml:id="TINCOM10040">Hic juvenum chorus, ille senum, qui carmine laudes</p>
      <p xml:id="TINCOM10041">Herculeas, et facta ferant, etc.</p>
      <p xml:id="TINCOM10042">Numaque Pompilius, sacrorum Romanorum piissimus institutor, voluit
        salios laudes deorum musicis decorare versibus. Unde Quintilianus in libro primo
        Institutionum oratoriarum: "Versus quoque saliorum carmen habent". Sed haec ad falsam
        religionem pertinent. Rex autem David verae religionis cultor, Dei laudes decorari cupiens,
        cantores instituit qui coram archa faederis illas decantarent, de quo Ecclesiastici capitulo
        quadragesimo septimo: "Stare fecit cantores juxta altare et in sono eorum dulces fecit
        modulos". Hinc ille ab omnibus variis instrumentis musicis Dei laudes decorari expetens,
        postquam dixit in psalmo centesimo quadragesimo sexto: "Deo nostro sit jucunda decoraque
        laudatio", subjungit in ultimo "Laudate eum in sono tubae, laudate eum in psalterio et
        cythara; laudate eum in tympano et choro, laudate eum in chordis et organo; laudate in
        cymbalis bene sonantibus, laudate eum in cymbalis jubilationis, omnis spiritus laudet
        dominum". Instar cujus regiae institutionis, Ambrosius primum in ecclesia militanti laudes
        Dei musica decorari ordinavit. Quo effectum est ut hac tempestate praestantissimi
        inveniantur cantores Dei laudibus accuratissime vacantes, quorum quidem cantorum tanto
        praestantius est officium, quantum Deus cui cantando devote serviunt, rebus caeteris
        praestat.</p>
      <p xml:id="TINCOM10043">Capitulum III.</p>
      <p xml:id="TINCOM10044">De tertio effectu.</p>
      <p xml:id="TINCOM10045">Tertia: "Musica gaudio beatorum amplificat". Credimus enim
        beatitudinem esse statum omnium bonorum aggregatione per scilicet quam si beati sint
        assequenti delectabilissima quae bona sunt eis deesse non possunt. Unde quoniam octavo, ut
        inquit philosophus in Politicorum, musica sit delectabilissimorum quod musicarum
        concordiarum dulcedo gaudia eorum amplificet rationem, concludimus hinc quoniam felicitatem
        animorum beatorum instrumenta musica significant, ut patet per Ovidium in quarto
        Metamorphoseos ita dicentem: "Liraeque tibiaque et cantus animi felicia laeti argumenta
        sonant". Pictores, quando beatorum gaudia designare volunt, angelos diversa instrumenta
        musica concrepantes depingunt. Quod ecclesia non permitteret nisi gaudia beatorum musica
        amplificari crederet; nec extra propositum Virgilius gaudiis Camporum Elysiorum qui amena
        vireta, locos laetos fortunata, nemora sedesque beatas appellat musicam interresse finxit.
        Unde in sexto libro Eneidos de hiis quae in illis campis congaudebant haec inquit:</p>
      <p xml:id="TINCOM10046">Pars pedibus plaudunt choreas, et carmina dicunt.</p>
      <p xml:id="TINCOM10047">Nec non Traycius cum longa veste sacerdos</p>
      <p xml:id="TINCOM10048">Obloquitur numeris septem discrimina vocum;</p>
      <p xml:id="TINCOM10049">Jamque eadem digitis, jam pectine pulsat eburno.</p>
      <p xml:id="TINCOM10050">Capitulum IV.</p>
      <p xml:id="TINCOM10051">De quarto effectu.</p>
      <p xml:id="TINCOM10052">Quarto: "Musica ecclesiam militantem triumphanti assimilat". Unde
        Bernardus super cantica: "Nihil in terris ita representat quemdam caelestis habitationis
        statum sicut alacritas laudantium <pb n="[194]"/>Deum". Pro quo facit Augustinus, ita dicens
        in capitulo quarto decimo decimi septimi libri de Civitate Dei: "Diversorum sonorum
        rationabilis moderatusque concentus concordi varietate compacta bene ordinatae Dei insinuat
        unitatem civitatis."</p>
      <p xml:id="TINCOM10053">Capitulum V.</p>
      <p xml:id="TINCOM10054">De quinto effectu.</p>
      <p xml:id="TINCOM10055">Quinto: "Musica ad susceptionem benedictionis divinae preparat". Unde
        quarti Regum tertio capitulo: "Cum caneret psaltes, facta est super Elyseum manus
        Domini".</p>
      <p xml:id="TINCOM10056">Capitulum VI.</p>
      <p xml:id="TINCOM10057">De sexto effectu.</p>
      <p xml:id="TINCOM10058">Sexto: "Musica animos ad pietatem excitat". Unde Augustinus in libro
        decimo Confessionum: "Adducor cantandi consuetudinem approbare in ecclesia ut per
        oblectamenta aurium animus infirmior ad effectum pietatis assurgat."</p>
      <p xml:id="TINCOM10059">Capitulum VII.</p>
      <p xml:id="TINCOM10060">De septimo effectu.</p>
      <p xml:id="TINCOM10061">Septimo: "Musica tristitiam depellit". Unde Jacobi capitulo quinto:
        "Tristatur aliquis vivorum, oret aequo animo et psallat." Hinc de Poliphemo Virgilius in
        tertio libro Eneidos ait:</p>
      <p xml:id="TINCOM10062">Solamenque mali, de collo fistula pendet.</p>
      <p xml:id="TINCOM10063">Et quoniam in amore plurimum tristitiae accidit, hanc musica quodam
        innato solamine depellere solet. Unde idem Virgilius de Orpheo tristi propter absentiam
        Eurydicis quam flagranter amabat, proprio instrumento se consolante, in quarto libro
        Georgicorum, sic inquit:</p>
      <p xml:id="TINCOM10064">Ipsa cava solans aegrum testudine amorem,</p>
      <p xml:id="TINCOM10065">Te, dulcis conjux, te solo in littore secum,</p>
      <p xml:id="TINCOM10066">Te veniente die, te decedente canebat.</p>
      <p xml:id="TINCOM10067">Capitulum VIII.</p>
      <p xml:id="TINCOM10068">De octavo effectu.</p>
      <p xml:id="TINCOM10069">Octavo: "Musica duritiem cordis resolvit". Unde Augustinus in libro
        nono Confessionum: "Flevi in hymnis et canticis tuis suave sonantis ecclesiae tuae vocibus
        commotus acriter. Hinc eo quod populus judaicus durae cervicis erat, Domino teeti Exodi
        tricesimo secundo capitulo multorum instrumentorum musicorum usus erat ei necessarius quibus
        cordium suorum duritia resolveretur. Ut patet per sanctum Thoma in secunda secundae,
        questione nonagesima prima, articulo secundo. Et Orpheum eo quod musica modulatione duritiam
        rudium et agrestium animorum resolveret, non feras modo sed saxa etiam silvasque duxisse
        posteritatis memoriae traditum est; haec Quintilianus in libro primo Institutionum
        oratoriarum. Simili cujus Amphyon fecisse dicitur, de quo Horatius in suis odis: "Movit
        Amphyon lapides canendo.". Et Stacius libro primo Thebaidos: "Quo carmine muris jusserit
        Amphyon Tyrios accedere montes". Immo poetae ad ostendendum majorem efficatiam musicae circa
        duritiam cordis resolvendam fingunt ipsum Orpheum et manes et judices et monstra inferorum
        suo cantu movisse, de quo Virgilius in quarto Georgicorum haec dicit:</p>
      <p xml:id="TINCOM10070">Taenarias etiam fauces, alta ostia Ditis,</p>
      <p xml:id="TINCOM10071">Et caligantem nigra formidine lucum</p>
      <p xml:id="TINCOM10072">Ingressus, manesque adiit regemque tremendum,</p>
      <p xml:id="TINCOM10073">Nesciaque humanis precibus mansuescere corda.</p>
      <p xml:id="TINCOM10074">Ac cantu commotae Erebi de sedibus imis</p>
      <p xml:id="TINCOM10075">Umbrae ibant tenues, simulacraque luce carentum.</p>
      <p xml:id="TINCOM10076">Et paulo post sequitur:</p>
      <p xml:id="TINCOM10077">Quin ipsae stupuere domus, atque intima lethi</p>
      <p xml:id="TINCOM10078">Tartara, caeruleosque implexae crinibus angues</p>
      <p xml:id="TINCOM10079">Euminedes; tenuitque inhians tria Cerberus ora;</p>
      <p xml:id="TINCOM10080">Atque Ixionii vento rota constitit orbis.</p>
      <p xml:id="TINCOM10081">
        <pb n="[195]"/>Capitulum IX.</p>
      <p xml:id="TINCOM10082">De nono effectu.</p>
      <p xml:id="TINCOM10083">Nono: "Musica diabolum fugat". Unde primi Regum sexto decimo capitulo:
        David tollebat cytharam et psallebat manu sua, refocillabaturque Saul et levius habebat et
        recedebat ab eo spiritus malus." Super quo rhetor....</p>
    </body>
  </text>
</TEI>

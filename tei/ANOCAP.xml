<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Capitulum de vocibus applicatis verbis]</title>
        <title type="abbrev">ANOCAP</title>
        <author>Anonymous</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Andreas Giger</persName>
        </respStmt>
        <respStmt>
          <resp>C</resp>
          <persName>Elisabeth Honn</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1995</date></editionStmt>
      <sourceDesc>
        <bibl type="edition"> Santorre Debenedetti, "Un trattatello del secolo XIV sopra la poesia
          musicale," <emph>Studi medievali</emph> 2 (1906-7): 59-82, 79â€“80. </bibl>
        <bibl type="work">
          <title>Anonymous: Fragmentum de generibus discantus: Capitulum de vocibus applicatis
            verbis</title>
          <idno type="LML">GEN. DISC. Postquam</idno>
        </bibl>
        <listWit>
          <witness>
            <idno type="RISM">I-Vnm Lat. Cl. XII.97 (4125), 97, 19v-20v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOCAP0001">
        <pb n="[79]"/>[Capitulum de vocibus applicatis verbis]</p>
      <p xml:id="ANOCAP0002">Postquam in precedenti capitulo dictum est de partibus et consideracione
        musice plane et mensurate, nunc dicemus de proportionibus, copulacionibus, consonanciis et
        dissonanciis vocum applicatarum verbis et sine verbis, a faciliori inchoando, ut earum
        sentencia intellectu pleno et ordinate sit studentis, sicut dicit Philosophus in principio
        Phisicorum: Cognicio nostra incipitur a notioribus. Et quia ballade sunt huiusmodi,
        tractatum primum et primam declaracionem habere primitus meruerunt.</p>
      <p xml:id="ANOCAP0003">Ballade sunt verba applicata sonis, et dicuntur ballade quia ballantur. Et
        debent habere unum responsum, quod potest habere duas et tres partes: duarum vero partium
        quelibet debet habere undecim sillabas, et, si quis voluerit, prima potest esse septem
        sillabarum, secunda undecim; etiam, si quis vellet, prima posset esse de undecim, secunda de
        septem. Habent etiam duos pedes, qui volunt habere quatuor partes, et postmodum unam voltam
        totam similem responsive. Prime quatuor partes possunt esse de undecim vel de septem, vel
        prima et tercia de undecim, secunda et quarta de septem, et sic e converso. Volunt etiam
        esse de tempore perfecto et de aere ytallico, et in aliquibus locis vel punctis de gallico,
        sed non in principio nec in fine. Si quis vult quod trottetur faciat in simili aere, sed de
        tempore imperfecto; volta autem pedis vel pedum vult esse trium et non diverse.</p>
      <p xml:id="ANOCAP0004">Rotundelli sunt canciones francigene. Volunt esse duarum vel trium partium,
        et iste partes de septem aut de quinque sillabis, quia cum sunt de paucioribus verbis sunt
        pulchriores. Volunt etiam esse de tempore imperfecto et aere gallico, et tempora omnia de
        semibrevibus, minimis vel minoribus, sed melius de minimis. Et in aliquo loco si fuerint due
        vel tres breves, melius minime discernerentur.</p>
      <p xml:id="ANOCAP0005">Motteti sunt cantus applicati verbis, sive dictionibus vel parabolis. Fiunt
        etiam ad unum et ad plures cantus; non habent ita ordinem in verbis, sicut ballate et
        rotundelli, possunt esse de tempore perfecto et etiam mixti, et de italica et gallica, ita
        quod tempora unius corespondeant ad tempora alterius et sit simile alteri. Et si primum,
        secundum et tertium sint de uno cantu, scilicet perfecto, ita, de alio cantu primum,
        secundum et tertium esse volunt simili perfecto, ut in mensura similiter concordent, et de
        aere debent esse ad invicem et assimilari. Vult etiam in compositione mottetorum haberi hec
        regula generalis, videlicet quando unus cantus ascendit, alter descendat et non se inveniant
        in dissonancia in pluri quam in uno tempore, quia nimis foret asperum in auditu. Caveat
        etiam ne tritonum componat, quia, sicut dictum est, fit auribus nimis durum, et quando unus
        rumpit alius utatur brevibus vel longis et e converso. Et sic diversificando complete fiunt
        de illis circa fines: unus pausat, alter cantat, et postea pausat qui cantavit et alter
        cantat. Utimur in eisdem mottetis pausis unius temporis et pautiores, quare sic utendo
        uchettis et pausis videntur mottizando cantare.</p>
      <p xml:id="ANOCAP0006">Cacie sive Incalci, a simili per omnia formantur ut motteti, salvo quod
        verba caciarum volunt esse aut omnes de septem, aut omnes de quinque sillabis. Volunt etiam
        esse ad tot quot partes sunt et omnes volunt esse formate supra primam partem, ita quod, si
        facta fuerit ad quinque partes, omnes quinque cantores cantare possint simul primam partem.
        In numero <pb n="[80]"/>canentium habere vult talis ordo qualis dictus est in mottetis,
        scilicet quod, quando unus ascendit, alter descendat, tercius firmus stet, quartus pauset,
        quintus rumpat. Et sic, cambiando officia, fiat diversitas decorata, inveniendo sepissime in
        consonantiis. Et pars illorum et omnes in fine, in consonantia se reperiant quis in quinta,
        quis in octava; et caveant a tritono, ut dictum est supra in mottetis.</p>
      <p xml:id="ANOCAP0007">Mandrigalia sunt verba applicata pluribus cantibus, quorum unus debet esse
        de puris longis et hic appellatur tenor, alter vel alii volunt esse de puris minimis, et
        unus specialiter vult ascendere ad duodecimam vel ad quintam decimam vocem et ire
        melodiando. Volunt etiam esse de tempore perfecto et aere italico; si quis aliquando
        miscetur aliquod tempus aeris gallici, bonum esset; si vero in fine partium, esset melius.
        Partes verborum possunt esse de undecim et de septem sicut desiderio placet, sed vult retro
        unam partem omnibus aliis similem, que fit tanquam rescinda (?), cuius verba volunt esse de
        villanellis, de floribus, arbustis, sertis, utere (?) et similibus, dummodo sit bona
        sentencia, loquela et sermo.</p>
      <p xml:id="ANOCAP0008">Soni sive Sonetti sunt verba applicata solum uni sono, et sunt composita
        isto modo: quelibet responsiva, que habet quatuor partes, prima et secunda de undecim
        sillabis, tercia de septem, quarta de undecim, bene de illis, qui non habent nisi tres
        partes, potest esse illa de medio de septem sillabis, prima et tercia de undecim. Postea
        habent duos pedes, qui possunt habere tres partes, et alii habent in aliquibus tantum duas,
        et una debet esse tantum de septem sillabis, et in aliquibus omnes de undecim; et postea
        habent unam voltam proportionatam ad modum responsive et sic cantus responsive et volte de
        puncto ad punctum debent esse similes. Pedum autem cantus unus vult esse similis alteri et
        de aere de quo est responsiva et volta volunt esse pedes, possuntque fieri de qualicumque
        tempore volueris, simplici et mixto, dummodo partes invicem corespondeant et similiter de
        quo aere volueris, attamen italica melius adaptatur. Et si alicui gallicum tetigeris, erunt
        plures hochetti.</p>
      <p xml:id="ANOCAP0009">Sunt etiam alie plures compilaciones verborum ad sonos, et possunt esse ad
        quas inveniendas studens in musica debet subtiliari, quia nova sunt pulchritudine decorata,
        sed sufficit nostro tractatui sive compendio de istis universalibus tractavisse, quia,
        testante Philosopho in Dyalectica, scientia est de universalibus et finitis.</p>
    </body>
  </text>
</TEI>
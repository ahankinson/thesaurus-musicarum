<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Musice active micrologus liber tertius</title>
        <title type="abbrev">ORNMUS3</title>
        <author>Ornithoparchus, Andreas</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Beth Garfinkel</persName>
        </respStmt>
        <respStmt>
          <resp>C</resp>
          <persName>Jessica Sisk</persName>
        </respStmt>
        <respStmt>
          <resp>C</resp>
          <persName>Peter Slemon</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2006</date></editionStmt>
      <sourceDesc>
        <bibl type="edition">
          <emph>Musice active micrologus</emph>, 2nd ed. (Leipzig: Valentin Schumann, 1517; reprint
          ed., New York: Dover, 1973), ff. Iirâ€“Kijv. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ORNMUS30001">
        <pb n="[f.Iir]"/>Perspicacis Ingenij Uiro Philippo Suro Myltenburgensi, bonarum
        disciplinarum Magistro, Musico argutissimo Sacelli Palatini principis, ac Bauarie ducis
        moderatori precipuo: Andreas Ornitoparchus Meyningensis, Salutem.</p>
      <p xml:id="ORNMUS30002">QUum homo dignissima creaturarum, animal deiforme, mansuetum natura,
        statura erectum, prouidum, sagax, memor, acutum, secundum rationem legis ac discipline
        susceptibile, ceteris insensatis animantibus prelatum, ac duobus potissimis: sermone
        scilicet ac ratione, conditoris sui beneficio decoratum existat, Philippe charissime: Ipsius
        ignorantia tanto est turpior, quanto ipsis homo bestijs existit dignior. Que cum alijs
        turpis sit, Clericis turpissima est. Quorum vite ad hoc ordinata est conditio: vt ceteris
        bene viuendo morum, doctrine, ac probitatis prebeant exemplum, fidei feruorem in populo
        augeant, Et quod potissimum eorum est officium: Hymnis et canticis deum laudando, deuotionem
        in fidelium cordibus excitent. Quemadmodum enim militaris disciplina, imperatorum decus
        existit: ita sacerdotum ac clericorum omnium concinentia. Cuius tanta est dignitas,
        reuerentia, atque maiestas, vt omnia diuina officia, non nisi per eam ordinantur, regantur,
        compleantur. [Imperatorum decus. in marg.] Sed vtinam bene: nam hac nostra tempestate:
        prohpudor, inter multos vix pauci reperiuntur artis huius periti, qui: ad que ordinati sunt
        officia: rite ac rationabiliter perficiunt. Quod an fortune: que sepe promouet indignos, an
        prelatorum incurie, ascribendum sit, nescio. Nam ij sepius, et si in alijs parum sapiant, ab
        ipsa modulationis disciplina: quam ex patrum decreto scire tenentur: penitus sunt alieni.
        Quare retrusis doctis: quos vt censores timent: similes sibi ceremonijs preficiunt,
        prebendis onerant, dignitatibus cumulant. Quofit: vt alij ere, dolo, fraude, alij munere,
        alij fauore, alij alijs citra canonicam constitutionem vijs: ad ecclesiasticas dignitates
        promoti: non se ecclesie: sed ecclesiam sibi seruire credunt. In choro stantes, aut vt asini
        ad lyram omnino obmutescunt, aut absque lege, modo, ratione, velut boues vlulando, concinnem
        cantum confundunt: fideles a deuotione impediunt, in risum et cachinnationem male canendo
        prouocantes: Et sic ex oratorio speluncam faciunt Theatralem: dum concinentie disciplinam,
        aut non didicerunt, aut: quia forte magni domini sunt: discere erubescunt. Et hos tales
        Commentator Christiane religionis: licet emulus: his verbis increpat dicens. Ue vobis
        hominibus qui de numero bestiarum computati estis: [Commentator. in marg.] Bonum quod in
        vobis est <pb n="[f.Iiv]"/>non cognoscentes: propter quod ad superiora ascenditis, et deo
        similes estis. Sed que sunt hec bona, que nos deo similes faciunt: Nisi ecclesiastici gradus
        ac sacerdotij dignitas, que omnem terrenam transilit dignitatem. Sacerdos enim, et regibus
        est celsior, et angelis sanctior. [Propheta. in marg.] Quare propheta Psalmo 81 ipsis
        loquitur dicens. Ego dixi dij estis, et filij excelsi omnes. Sed id gratia adoptante non
        natura generante apud diuum Augustinum conceditur. Bestijs autem connumerantur illi, dum
        neglecta ratione, qua cum angelis participamus, sensualitatem: que nos bestijs similimos
        efficit: sequuntur. Os suum, ad dei laudem non apperientes: Quibus et istud propheticum rite
        congruit: Os habent et non loquentur neque clamabunt in gutture suo. Insuper cum populus
        beatus dicatur: qui scit iubilationem. Constat tales a beatitudine longe alienos esse.
        Quoniam vt de iubilatione a cantu sileam: Uix quidem legere possunt. Sed vt ipse verum
        fatear, facilius legendo, quam cantando, errores incurrimus. quia cum alijs canimus, soli
        autem legimus. Quod cum attenderem: Uir humanissime, vt studiosos et hac in re iuuarem, Post
        concentum: quem superioribus duobus libris enodauimus: Accentum ecclesiasticum adire libuit.
        Rem sane difficilem, Tum quod et grammaticum requirat et musicum, Tum quod vsu potius quam
        scripto habeatur. Antea enim aut nulli, aut admodum pauci ecclesiasticum accentum
        tractauere. Ob id cum difficultate raritas, opus aliquamdiu: ne in lucem ederetur:
        impediuit, Editum autem iam atque perfectum, tue mando fidei, tue cure, tueque subijcio
        censure, Ut pro iudicio stetque cadetque tuo. Orans quatenus et a mendis exuas, et ab
        emulorum incursu defendas. Quoniam potis es, doctus es, pius es, Et preter cetera nature
        dona habes in dicendo elegantiam, in dictando venam suauitate scaturientem, in cantu: quo
        ceteris tuis commilitonibus prestas cum gratia peritiam, in peregrinos vt ipse: dum coepulo
        tuus essem: expertussum, cum hospitalitate liberalitatem. [Budorinum gymnasium in marg.] Quo
        fit, vt omnes Budorini gymnasij: quam Heydelbergam nominant, magistri: te vnice diligant,
        colant, venerentur. Uale felix vir prestantissime, et Andream tuum ab inuidorum liuore,
        redime, protege, defende.</p>
      <p xml:id="ORNMUS30003">Musice Ornithoparchiane Liber Tertius ecclesiasticum declarans
        Accentum.</p>
      <p xml:id="ORNMUS30004">Argumentum Magistri Cotheri In librum Tertium.</p>
      <p xml:id="ORNMUS30005">Tertius accentus: vt erunt ex arte tenendi</p>
      <p xml:id="ORNMUS30006">Pandit: vt ex ipso rite legenda legas.</p>
      <p xml:id="ORNMUS30007">
        <pb n="[f.Iijr]"/>Caput Primum de laude Accentus</p>
      <p xml:id="ORNMUS30008">MAgnam habet cum concentu accentus affinitatem: fraterna nanque cognatione
        coherent. Sonus nanque ecclesiastice harmonie rex: amborum pater: Alterum ex Grammatica,
        alterum ex musica nympha progenuit. Quos cum vidisset pater, pariter et corporis, et ingenij
        dotibus pollere, alterumque alteri, in omni genere scibili non inferiorem esse: sibique
        (quia grandeuus erat) mortem indies imminere, cogitare cepit: vtrum eorum regno suo
        perficeret: nunc hunc, nunc illum intuens: vtriusque mores contemplabatur. Erat enim
        accentus maior natu Grauis, facundus, sed seuerus, Ideo populo parum dilectus. Concentus
        autem hylaris, iucundus, amabilis, omnibus gratiosus, magis amari quam timeri studuit, Quare
        omnium animos: facile sibi conciliauit. Quod cum notasset pater: plus et plus indies
        angebatur: quem e duobus regem consecraret. Accentus enim frugalior, alter vero populo
        dilectior erat. Statuto igitur die, vocatis regni principibus: Quales sunt cantores, Poete,
        oratores, philosophi morales, preterea diuinorum rectores, qui in ecclesiastico regno:
        primum post regem locum tenebant. [Cantores Poete Oratores philosophi morales in marg.] His
        coram Sonus rex, eiusmodi orationem habuisse dicitur, Proceres mei, varia militie pericula,
        terra marique experti: dum me duce victritia signa, per vniuersum orbem tulistis, Ecce orbis
        paret immensus, hostis nullus, omnia vobis secunda sunt. Soli mihi mors accedit, vita
        recedit, corpus debilitatum laboribus: animus curis consumptus: Nihil mihi: nisi vt quam
        primum mortem experiar: expectandum. Quare statui vnum e duobus, quos genui, filijs: quem
        communi consilio elegeritis: vobis regem constituere, qui vos, qui regnum hoc vestro
        sanguine partum ab iniuria, et hostium incursione defendat. [Pontifices in marg.] His
        dictis, proceres consultare, atque turmatim de communi salute tractare, diffentientes tamen,
        alij alium sibi regem postulare. Oratores enim et poete accentum: Cantores vero et morales,
        Concentum regem postulabant. Rectores autem diuinorum: apud quos iura regni erant: altius
        speculati: neutrum reijciendum, sed regnum illis diuidendum sanxerunt. Quorum sententia, et
        apud regem preualuit. Diuisum est regnum. Ita vt Concentus omnium cantabilium: vt sunt
        Hymni, Sequentie, Antiphone: Responsoria: Introitus: Tropi et huiusmodi. Accentus vero eorum
        que leguntnr: vt sunt Euangelia: Lectiones: Epistole: Orationes: Prophetie: dux atque
        moderator existeret. Neque enim sine Concentu: neque sine Accentu: ecclesiastici regni: rite
        peraguntur officia. His partes composite cum regibus suis abierunt. Et non modo Concentum:
        verum et Accentum: ob omnibus ecclesiasticis personis reuerendum concluserunt. [Leo. decimus
        maximilianus. in marg.] Quam rem Sanctissimus in Christo pater: ac dominus: dominus Leo papa
        decimus: et diuus Maximilianus Romanorum <pb n="[f.Iijv]"/>imperator gloriosissimus, Ambo
        dij terreni, Ambo Christiane reipublice culmina, Ambo bonarum disciplinarum ac precipue
        Musice artis precipua luminaria: generali patrum ac principum consensu approbarunt,
        priuilegijs dotarunt, atque omnes contradicentes, tanquam lese maiestatis reos, hic corpore,
        anima ille damnarunt. Hinc ego, attento quod multi sacerdotes (quod doctorum pace dixerim)
        tam scrupulose, tam monstruose, adeo mendose, legenda legant: vt non solum fideles a
        deuotione impediant, Uerum et in risum, et cachinnationes male legendo inducant. Statui post
        Concentum omnem de accentu: quantum musici est: nodositatem, regulis perstringere, vt vna
        cum Concentu, Accentus tanquam verus Heres in hoc ecclesiastico regno habeatur. Et laus
        summi regis: cui honor debetur, cui reuerentia: rite perficiatur</p>
      <p xml:id="ORNMUS30009">Caput secundum de diffinitione ac diuisione Accentus.</p>
      <p xml:id="ORNMUS30010">[Isidorus. in marg.] VNde Accentus: vt Isidorus libro primo ethimologiarum
        capitulo septimo decimo scribit: Est certa lex seu regula, ad eleuandam deprimendamue
        cuiusque dictionis syllabam. Uel est regula locutionis. Inepta enim est locutio, que non
        exornatur accentu. Et dicitur accentus, quasi sit ad idem iuxta cantum, secundum Isidorum:
        vt enim aduerbium verbum, ita accentus concentum determinat. Sed quom prescripte
        descriptiones, grammatico potius, quam musico accentui conueniant: necessarium erit
        indagare, quo nam pacto ecclesiasticus rite describatur accentus. Est igitur accentus, prout
        ecclesiasticis competit, Melodia quarumlibet dictionum syllabas, iuxta accentus sui
        naturalis exigentiam, regulate pronuntians.</p>
      <p xml:id="ORNMUS30011">De diuisione.</p>
      <p xml:id="ORNMUS30012">Accentus.</p>
      <p xml:id="ORNMUS30013">[Priscianus. Isidorus. in marg.] Est autem accentus Tripartitus: Prisciano
        et Isidoro testibus: Grauis scilicet, acutus et circumflexus. Grauis est. quo syllaba
        deprimitur, Sed musice loquendo. Est finalium dictionum, secundum ecclesie ritum, regulata
        depressio. Cuius due sunt species: Una que dictionem finalem vel quamlibet eius syllabam
        deprimit per quintam. Et hec proprio vocabulo Grauis dicitur. Alia: que dictionem finalem,
        vel syllabam eius, non per quintam sed tertiam tantum grauat. Que a musicis accentus vocatur
        medius [Grammatiste. in marg.] Nec succenseant Grammatiste, si suis legibus contrarium quid
        hic offenderint: Quoniam non grammaticum: quem Priscianus et alij abunde tractauerunt. Sed
        ecclesiasticum tractare tentabimus accentum, vt in sequenti exemplo licet videre.</p>
      <p xml:id="ORNMUS30014">
        <pb n="[f.Iiijr]"/>[Ornithoparchus, f.Iiijr,1; text: Medius, Parce mihi domine, Grauis,
        Nihil enim sunt dies mei] <figure>
          <graphic url="/images/ORNMUS3_01GF.gif"/>
        </figure></p>
      <p xml:id="ORNMUS30015">Acutus accentus grammatice, Est quo syllaba eleuatur. Sed musice: est
        finalium dictionum, syllabarum ve secundum ecclesie ritum, regulata eleuatio. Cuius pariter
        due species reperiuntnr. Una que syllabam, vel dictionem finalem reducit ad locum sui
        descensus, retinens acuti nomen. Alia que non ad priorem sui descensus locum: sed in
        proximam secundam infra: syllabam leuat Qui et moderatus appellatur, eo quod moderate
        syllabam ducat in altum: vt in subscripto claret exemplo.</p>
      <p xml:id="ORNMUS30016">[Ornithoparchus, f.Iiijr,2; text: Moderatus, Illuminare hierusalem.
        Acutus, quia gloria domini super te orta est]</p>
      <p xml:id="ORNMUS30017">Circumflexus est quo syllaba eleuata deprimitur, Est enim teste Isidoro,
        contrarius acuto circumflexus, ab acuto nanque incipit et in grauem desinit. [Isidorus. in
        marg.] Ecclesiasticus incognitus. Cenobite tamen, et potissimum Cisterciensis ordinis:
        Circumflexum habent accentum: Ut apud veterem cellam eiusdem ordinis regale Cenobium
        expertussum. In quo vno: que vere religionis sunt: inuenio ornamenta, disciplinam,
        obedientiam, obseruantiam, vitam regularem, et sine qua monasteria tartara sunt: charitatem,
        bybliothecam preclarissimam, Cellam pigmentariam preciosam, patrum multitudinem et piam et
        deuotam, illuminatissimorum virorum turbam copiosam, Artium magistros duodecim, Sacre
        Theologie. [Uetus Cella et laus eius. in marg.] Baccalaureos tres, Domino Martino de Lochen
        Abbate, Sacre pagine eximio doctore, Ac domino Michaele Geitano priore eiusdem pagine
        baccalaureo: rem ita administrantibus, vt et facultatum, et bonarum disciplinarum copia:
        apud eos inueniatur, Nec inter ceteros artium diuersarum professo: es desunt musici. Nec
        preter planum cantum: quem regulatissimum habent: mensuralem aspernantur. Quippe Dominus
        prior imprimis: deinde frater Michael Galliculus vtriusque musice studiosissimi sunt. Quorum
        alter organice, alter harmonice musice tantam peritiam assecutus est: vt summis musice
        principibus connumerari non immerito possint. Transeo alios plerosque qui non minus
        mensuraliter, quam si a cunabulis in sacellis principum vixissent, canunt. Transeo denique
        preciosissimum cantilenarum thesaurum: quem tantum habent vt nec principi cuique cedant.
        Ualeant nunc qui musicen religiosis <pb n="[f.Iiijv]"/>interdicunt. [Cantus honestum in
        marg.] Qui, preter cantum: solatium nec vllum habere possunt salubrius: nec honestius, Dum
        enim solatiose canitur: omnis sollicitudo prauarum cogitationum: preterea oblocutio:
        detractio, crapula insuper et ebrietas deuitatur. Cantus igitur tum planus tum mensuralis
        decet religiosissimos quosque, vt et laudes deo decantare, ac seipsos, solatij tempore
        exhylarare valeant. [Cenobitarum solatium. in marg.] Sed dimissis ijs, ad materiam vnde
        digressi sumus, reuertamur: atque de circumflexo accentu sollicitos ad fratrem Michaelem
        galliculum prenominatum remittimus. Qui rem tanta breuitate expressit: vt alterius
        elucidatione non egeat.</p>
      <p xml:id="ORNMUS30018">Caput tertium. generales regulas accentus depromens.</p>
      <p xml:id="ORNMUS30019">QUom a facilioribus, ad difficiliora innatus sit nobis processus, Primum
        igitur generales accentuationis regulas, et subinde speciales congruo ordine placuit
        enodare.</p>
      <p xml:id="ORNMUS30020">Prima, Omnis dictio monosyllaba, indelinabilis vel barbara, acutum exigit
        accentum: vt Astarot, Senacherib, me, te, sum.</p>
      <p xml:id="ORNMUS30021">Secunda, Dictiones grece et Hebree in latinis terminationibus latinum
        retinent accentum: vt Parthenopolis, Nazarenus, Hierosolyma.</p>
      <p xml:id="ORNMUS30022">Tertia Dictiones grece et Hebree, latinam inflexionem non habentes
        acuuntur, vt Crison, Argyrion, Effraym, Hierusalem.</p>
      <p xml:id="ORNMUS30023">Quarta Grauis accentus in fine complete sententie, acutus pariter,
        Moderatus autem, ac medius, non nisi in fine incomplete sententie proferuntur.</p>
      <p xml:id="ORNMUS30024">Quinta. Grauis accentus non debet repeti nullo alio interueniente, nisi
        oratio adeo breuis existat, vt alius interuenire non possit, vt hic.</p>
      <p xml:id="ORNMUS30025">[Ornithoparchus, f.Iiijv; text: Factum est vespere et mane dies secundus,
        Dixit quoque deus]</p>
      <p xml:id="ORNMUS30026">Caput quartum de regulis specialibus.</p>
      <p xml:id="ORNMUS30027">PPrima: Dictio monosyllaba, indeclinabilis, barbara, vel hebrea: quas
        acuto accentu proferendas diximus: [Aristoteles in marg.] aut ponitur in fine complete
        sententie: fic acuitur: aut incomplete et sic moderatur. Hinc excipiuntur Encletice
        coniunctiones que grauantur, vt sic</p>
      <p xml:id="ORNMUS30028">
        <pb n="[f.Iivr]"/>[Ornithoparchus, f.Iivr,1; text: Dominus locutus est, Clamate ad me et ego
        exaudiam vos, Deus dominusque]</p>
      <p xml:id="ORNMUS30029">Secunda: Prima dissyllabe dictionis, semper accentum recipit: siue breuis:
        siue longa sit: hoc modo.</p>
      <p xml:id="ORNMUS30030">[Ornithoparchus, f.Iivr,2; text: Et fugit velut vmbra, Et in
        amaritudinibus morabitur oculos meus]</p>
      <p xml:id="ORNMUS30031">Tertia: Dictio polisyllaba in fine orationis posita: aut habet penultimam
        longam: aut breuem. Si longam: accentus cadit in eam. Si breuem: tunc ante penultima
        accentum recipiet.</p>
      <p xml:id="ORNMUS30032">[Ornithoparchus, f.Iivr,3; text: Lignum si precisum fuerit rursum
        virescit. Et rami eius pullulant]</p>
      <p xml:id="ORNMUS30033">Quarta: Oratio interrogatoria, siue habeat in fine dictionem monosyllabam
        siue dissyllabam: siue polissyllabam: accentus semper cadit super vltimam eius: et illa
        debet acui. Signa autem quesitiue orationis sunt: quis: que: quod cum natis: Cur: quare:
        quando: quamobrem: quomodo: qualiter: quorsum: quousque: quoad. Quo: qua: vnde: vbi. Cuius
        cuia cuium: Utrum: an: ne: nonne: nunquid. Et similes.</p>
      <p xml:id="ORNMUS30034">[Ornithoparchus, f.Iivr,4; text: Unde tu? Quid est homo? Quantas habeo
        iniquitates et peccata?] <figure>
          <graphic url="/images/ORNMUS3_02GF.gif"/>
        </figure></p>
      <p xml:id="ORNMUS30035">His iunguntur verba quesitiua: vt quero: interrogo: rogo: postulo:
        inuestigo: Scrutor: insuper audio: video: et similia.</p>
      <p xml:id="ORNMUS30036">Caput quintum de Punctis.</p>
      <p xml:id="ORNMUS30037">QUoniam ecclesiasticus accentus, plerumque punctis cognoscitur:
        necessarium videtur: quorundam: nostro proposito seruientium: punctorum naturam regulis
        aperire.</p>
      <p xml:id="ORNMUS30038">Prima: Punctus quem virgulam nominant: si inter plures dictiones: eiusdem
        partis orationis locatur eas distincte legendas designat.</p>
      <p xml:id="ORNMUS30039">Secunda Geminus punctus, <pb n="[f.Iivv]"/>vel punctus prescise ad medium
        lateris dextri locatus: medium signat accentum: qui per tertiam descendit.</p>
      <p xml:id="ORNMUS30040">Tertia, Punctus in fine alicuius orationis vltra medium aliquantulum
        eleuatus: accentum, aut acutum, aut moderatum secundum sententie tenorem representat.</p>
      <p xml:id="ORNMUS30041">Quarta, punctus vltra dictionis medium aliquantulum depressus: grauis
        accentus existit indicium.</p>
      <p xml:id="ORNMUS30042">Sexta, Punctus interrogatorius qui sic formatur: alicubi locorum repertus:
        vltimam syllabam dictionis: cui iungitur, acuto accentu proferendam demonstrat. Quorum
        omnium euidentia, sequenti elucescit exemplo,</p>
      <p xml:id="ORNMUS30043">[Ornithoparchus, f.Iivv; text: Hesterna luce cum equitassem in campum,
        virentem, herbosum, floridum, spaciaturus in eo: occurrit mihi lepusculus cum genitore suo.
        Insequens eum catellis meis sex Apprehendi dumtaxat pusillum in valle montis Oreb.
        Deliberans autem cui amicorum leporias istas carnes essem condonaturus: interrogans comitem
        meum quod esset suasurus? Sano mihi consilio dixit. Hortor cum fiducia eas donodari consuli
        de Brunschuick. Tu autem domine. Miserere nobis]</p>
      <p xml:id="ORNMUS30044">
        <pb n="[f.Kir]"/>Caput sextum de accentu epistolarum.</p>
      <p xml:id="ORNMUS30045">Epistolarum accentus totalis, diuersificatur, secundum diocesium ac
        religionum diuersitatem. Partialis tamen idem est apud omnes, quoniam et syllabarum
        quantitatibus procedit. vt ex infrascriptis regulis declaratur</p>
      <p xml:id="ORNMUS30046">Prima, Omnis et epistolarum et euangeliorum accentus, ex finalium
        dictionum syllabis, ac earundem numero comprehenditur.</p>
      <p xml:id="ORNMUS30047">Secunda. Quando in fine orationis dictio monosyllaba collocatur. Accentus
        variatur secundum precedentium dictionum varietatem.</p>
      <p xml:id="ORNMUS30048">Tertia, Si monosyllabam finalem precedit alia monosillaba, et ipsam
        tertia, prima venit eleuanda. Hoc modo.</p>
      <p xml:id="ORNMUS30049">[Ornithoparchus, f.Kir,1; text: Sic inflati sunt quidam tanquam non
        venturus sit ad nos]</p>
      <p xml:id="ORNMUS30050">Quo autem Pacto Cenobitarum more accentus ille distinguatur, frater
        Michael Muris Galliculus in Tractatu suo: [Michael Muris. in marg.] quem de hac re scripsit:
        et vere et perite non sine magna laude sua discussit.</p>
      <p xml:id="ORNMUS30051">Quarta, Si monosyllabam finalem precedit dissyllaba, prima eius est
        eleuanda, siue sit longa, fiue breuis: vt sic.</p>
      <p xml:id="ORNMUS30052">[Ornithoparchus, f.Kir,2; text: Omnia enim vestra sunt Si quis diligit
        deum ex eo est] <figure>
          <graphic url="/images/ORNMUS3_03GF.gif"/>
        </figure></p>
      <p xml:id="ORNMUS30053">Quinta, Si monosyllabam finalem, trisyllaba precesserit, Tunc si
        penultimam longam habuerit eleuetur. Sin autem breuem. accentus in ante penultimam
        transferatur.</p>
      <p xml:id="ORNMUS30054">[Ornithoparchus, f.Kir,3; text: In pace deus vocauit vos Dispensati o mihi
        credita est]</p>
      <p xml:id="ORNMUS30055">Sexta, Si in fine orationis dissillaba locatur. tunc penultima precedentis
        dictionis debet eleuari, si longa sit. Sed si breuis, antepenultima, hoc modo.</p>
      <p xml:id="ORNMUS30056">
        <pb n="[f.Kiv]"/>[Ornithoparchus, f.Kiv,1; text: Et dixit mihi, Et in plenitudine sanctorum
        detentio mea]</p>
      <p xml:id="ORNMUS30057">Septima: Si in fine orationis Trissyllaba posita fuerit: et eam precedit
        monosyllaba: tunc illa est eleuanda. Sin autem dissyllaba eleuetur prima illius: siue longa:
        siue breuis sit. Et si Trisyllabam trissyllaba precesserit: ea penultimam eleuat: si sit
        longa: Et si breuis: eleuatio in antepenultimam illius transferatur. vt sic.</p>
      <p xml:id="ORNMUS30058">[Ornithoparchus, f.Kiv,2; text: Tu scis omnia, Nonne dixit dominus,
        Cantantes deo gloriam, At illi dixerunt domino, Nouit omnia dominus]</p>
      <p xml:id="ORNMUS30059">Octaua: Si in fine orationis ponitur dictio plurium syllabarum quam trium:
        tunc prima eius debet eleuari: si longa sit. Sin autem breuis: accentus cadit in precedentem
        dictionem: hoc quo sequitur modo.</p>
      <p xml:id="ORNMUS30060">[Ornithoparchus, f.Kiv,3; text: Dixit dominus omnipotens, In templo
        solomonis sunt aurei parietes]</p>
      <p xml:id="ORNMUS30061">Caput septimum de accentu Euangeliorum.</p>
      <p xml:id="ORNMUS30062">EUangeliorum accentus totalis, alius est in alia diocesi, ac religione.
        Partialis tamen qui vnus est apud omnes infrascriptis regulis notificatur.</p>
      <p xml:id="ORNMUS30063">Prima, Si oratio terminata fuerit in dictionem monosyllabam, et illam
        precedit alia. et ipsam tertia, Accentus a prima recipitur hoc modo.</p>
      <p xml:id="ORNMUS30064">Secunda, si monosyllaba finalem dissyllaba precesserit, Prima eius
        accentum recipit, siue longa fuerit siue breuis hoc modo.</p>
      <p xml:id="ORNMUS30065">[Ornithoparchus, f.Kiv,4; text: Surrexit non est hic]</p>
      <p xml:id="ORNMUS30066">
        <pb n="[f.Kijr]"/>[Ornithoparchus, f.Kijr,1; text: Omnia verba hec, Dominus dedit hoc] <figure>
          <graphic url="/images/ORNMUS3_04GF.gif"/>
        </figure></p>
      <p xml:id="ORNMUS30067">Tertia, Si monosyllabam finalem, polisyllaba precedit: accentus cadit in
        antepenultimam illius, si longa sit. Sin autem breuis antepenultima accentum recipiet.</p>
      <p xml:id="ORNMUS30068">[Ornithoparchus, f.Kijr,2; text: Dolentes querebamus te, Nonne dixit omnia
        hec]</p>
      <p xml:id="ORNMUS30069">Quarta, Si oratio terminatur in dissillabam: penultima precedentis
        dictionis eleuetur: si longa sit. Quod si correpta fuerit, antepenultima, hoc modo.</p>
      <p xml:id="ORNMUS30070">[Ornithoparchus, f.Kijr,3; text: Ut describeretur vniuersus orbis, Abraham
        autem genuit Jacob]</p>
      <p xml:id="ORNMUS30071">Quinta. Si oratio in trissyllabam desierit, habentem penultimam longam:
        Tunc accentus cadit super vltimam precedentis dictionis. Quod si breuis fuerit, penultima
        illius accentum recipiet, hoc modo.</p>
      <p xml:id="ORNMUS30072">[Ornithoparchus, f.Kijr,4; text: Ex ea que fuit Urie, Et clausa est
        ianua]</p>
      <p xml:id="ORNMUS30073">Sexta, Si finalis dictio orationis, plurium syllabarum quam trium
        extiterit, accentus cadit in primam illius: si longa sit, sed si breuis, vltima precedentis
        eleuetur.</p>
      <p xml:id="ORNMUS30074">[Ornithoparchus, f.Kijr,5; text: In transmigratione Babilonis, Et filius
        altissimi vocabitur]</p>
      <p xml:id="ORNMUS30075">De accentu prophetiarum.</p>
      <p xml:id="ORNMUS30076">Prophetiarum accentuandi duplex est modus. Quedam enim epistolarum more
        leguntur: Quemadmodum diebus festiuitatum diue virginis, Epiphanie, natiuitatis domini, et
        similes. Et ille epistolarum retinent accentum. Quedam vero more matutinalium lectionum
        decantantur: vt nocte Christi, et in Ieiunijs quattuor temporum: et hee accentum illarum
        lectionum. <pb n="[f.Kijv]"/>[Magdeburgensi ecclesie. Panno. Sarma. Boemia. Dacia. Germania.
        Mare balticum Mare magnum. in marg.] Sed nec latere vos volo: quod in accentuatione
        plerumque mos ac ritus patrie seruatur et loci: Sicuti in maiori ecclesia Magdeburgensi: Tu
        autem domine, media producta legitur, ex consuetudine illius ecclesie: vbi alie nationes
        mediam corripiunt ex regula. Dent igitur veniam lectores, Si aliquando diocesi: in qua sunt:
        scripta etiam nostra aliquo modo contraire videbuntur. Quod licet in paucis fiat, in
        plurimis tamen concordiam habebunt. Experientia etenim ductus, non preceptis: vt librum hunc
        in lucem ederem. Et si citra iactantiam loqui prophetas sit, eius rei causa, varias mundi
        regiones: et in ijs varias ecclesias: tam Metropolitanas quam Cathedrales: non sine graui
        iactura rerum omnium conspeximus, vt posteritati prodessemus. In qua peregrinatione nostra,
        quique regna Pannonie, Sarmatie, Boemie, Datie. ac vtriusque Germanie. Dioceses
        sexagintatres: Urbes ter centum quadraginta: populorum ac diuersarum hominum mores pene
        infinitos vidimus: Maria duo, Balticum scilicet atque Oceanum magnum, nauigauimus, non vt
        merces arctoi syderis: sed palladios fructus cumularemus. Que omnia dixisse volo: Ut
        experientia potius quam preceptis, hunc de ecclesiastico accentu librum in lucem prodijsse,
        studiosi Lectores cognoscant</p>
      <p xml:id="ORNMUS30077">Explicit liber Tertius.</p>
      <p xml:id="ORNMUS30078">Sequitur Quartus.</p>
    </body>
  </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De vera et compendiosa seu regulari constructione contrapuncti et de pluribus viciis
          a pluribus ignaris comittendis seu commissis ab autoribus prohibitis</title>
        <title type="abbrev">ANODVC</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Thomas J. Mathiesen</persName>
        </respStmt>
        <respStmt>
          <resp>Corrector</resp>
          <persName>Katherine Clark</persName>
        </respStmt>
        <respStmt>
          <resp>Advisor</resp>
          <persName>Andreas Giger</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1999">1999</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Anonymi Tractatus de cantu figurativo et de contrapuncto (c. 1430-1520)</emph>, ed.
          Christian Meyer, Corpus scriptorum de musica, vol. 41 (n.p.: American Institute of
          Musicology / Hänssler-Verlag, 1997), 58–65. As a work, this treatise is in the public
          domain. As a raw transcription, this file is free of copyright and may be reproduced and
          distributed freely. </bibl>
        <bibl type="work">
          <title>Anonymous: Tractatus de contrapuncto</title>
          <idno type="LML">CONTR. Prima regula</idno>
        </bibl>
        <listWit>
          <witness>
            <idno type="RISM">D-Tu Mc 48, 64v-67</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANODVC0001">
        <pb n="[58]"/>D-Tübingen, Mc 48, f. 64v-67r</p>
      <p xml:id="ANODVC0002">De vera et compendiosa seu regulari constructione contrapuncti et de
        pluribus viciis a pluribus ignaris comittendis seu commissis ab autoribus prohibitis.</p>
      <p xml:id="ANODVC0003">Prima regula contrapuncti est quod omnis contrapunctus debet perfecte
        incipi et finiri per unam speciem perfectam.</p>
      <p xml:id="ANODVC0004">Secunda regula [est] quod nullus contrapunctus a tenore debet incipi
        aut finiri infra octavam nisi tenor alte incipiatur ut interdum solet, sic potest
        contrapunctus cum tenore incipi in unisono vel in quinta si placet. Similiter et dum tenor
        alte finitur ut interdum contingit quavis ratione, potest tamen discantus secum finiri in
        unisono seu in quinta si placet, sicut secum incipi. Sed aliter infra octavam a tenore,
        contrapunctus, scilicet discantus, non debet incipi aut finiri, sed bene ultra octavam
        multum si placet, sed non infra nisi conditione praescripta.</p>
      <p xml:id="ANODVC0005">Tertia regula [est] quod omnis contrapuncti tenor primo componi debet
        regulariter de aliquo tono hoc modo ad placitum compositoris dum regulariter componitur sic
        intelligendo ne ambitum, id est ascensum vel descensum eiusdem toni a finali clave, id est
        ab ultima nota, non transcendat et unde contrapunctus, scilicet discantus, ad tenorem de
        omni nota ad notam consonanter dari debet et concordanter, id est consonantia perfecta seu
        imperfecta, omnem dissonantiam cautissime evitando; non omnis perfecte dari debet nec omnis
        imperfecte sed mixtim, perfectae cum imperfectis et econtra ut clarius inferius
        declarabitur.</p>
      <p xml:id="ANODVC0006">Quarta regula est quod quando tenor descendit in aliquo cantu,
        discantus debet contrarie ascendere et econtra; et omnis contrapunctus ad punctum contrario
        motu dari debet, per quem motum contrarium consonanter datum specialis melodia generatur et
        auri complacencia.</p>
      <p xml:id="ANODVC0007">Quinta regula est quod numquam in aliquo contrapuncto plano aut
        figurativo potest aliqua quinta quintam in proximo sequi in ascensu aut descensu vel octava
        octavam aut duodecima duodecimam vel quintadecima quintam decimam, necque aliqua perfecta
        aliam perfectam <pb n="[59]"/>nisi in motu contrario, quamvis consonantiae perfectae, dum
        insimul dentur, non dissonent. Tamen talis processus valde simplex et indelectabilis est et
        quasi unum et idem apparens. Et ergo prohibentur duae species perfectae insimul in proximo
        se mutuo sequentes dari. Imperfectae autem consonantiae ut duo terciae, sextae, decimae vel
        tredecimae, insimul dari non prohibentur. Immo quod plus est, tres tertia insimul dari
        possunt dum necessitas requirit et praecipue in medio choro, [id est] in contratenore quo ad
        tenorem, non autem tot in discantu, nec etiam plus quam tres non debent dari.</p>
      <p xml:id="ANODVC0008">Sexta regula [est] de vera mixtura seu mixtione consonantiarum
        perfectarum cum imperfectis et econtrario quia, ut clare praescribitur, nullus cantus de
        choro ad chorum contrarius potest componi solummodo ex consonantiis perfectis absque
        imperfectis aut econtra, sed imperfecta consonantia post perfectam in proximo dari debet et
        econtra post imperfectam perfecta proximo sequi debet in quantum cursus tenoris petit, et
        caetera.</p>
      <p xml:id="ANODVC0009">Septima regula [est] quod omnis contrapunctus debet componi ex pluribus
        variis speciebus praescriptis nouem quibus contrapunctus componi potest sic quod compositor
        cedat quod cantantes tam alte in voce attingere possint, non obstante quid non potest unus
        bene potest alter sic intelligendo multi quindecim claves seu voces seu ad omnes maius ad
        sedecim componi debent propter defectum praescriptum, immo vanum esset cantum altius
        componere quam vox attingere potest, sicut etiam balistam portare quam tendere non
        potest.</p>
      <p xml:id="ANODVC0010">Octava regula [est] quod numquam debent duo chori bis insimul dari sub
        unisono, aut unisonus unisonum in proximo sequi sed semel tantum, et ab ea immediate ad
        aliam speciem recedere imperfectam in quantum potest. Unde unisonus perfecta consonantia
        est, post se imperfectam petit iuxta superius dicta et caetera.</p>
      <p xml:id="ANODVC0011">Nona regula est de compositione vera et regulari trium chorum insimul,
        scilicet tenoris, medii et discantus. Prima regula est quod primo debet tenor componi a
        prima nota ad ultimam. Illo finito et regulariter completo, debet discantus, id est supremus
        chorus, de omni puncto ad punctum, id est de omni [nota] ad notam concordanter dari seu
        componi, ut regulae praescriptae docent, etiam ut autores musicae <pb n="[60]"
        />constituerunt. Et illo choro finito, scilicet discantu, debet medium componi in omni
        puncto ad punctum, id est nota ad notam quo ad tenorem consonanter sicut et discantum. Et si
        aliqua sola nota in discantu aut medio cum tenore dissonaverit, false et vitiose datur, nisi
        fuerit data in veloci seu minuta nota in quantitate, scilicet ut praescribitur in minima,
        semiminima vel fusiel. In quibus dissonantia si datur, minus percipitur ratione velocitatis
        seu velocis pronuntiationis. Sicut breviter concludendo hanc regulam, [dicendum est] quod
        discantus atque medium in omni nota cum tenore concordari debent in tantum ut possit,
        particulariter vel etiam universaliter cum tenore proferendo consonare. Unde non sufficit
        nec satis est quod discantus vel medium singulariter cum tenore proferendo concordare debet,
        sed oportet etiam quod universaliter seu simul etiam concordant et econverso.</p>
      <p xml:id="ANODVC0012">Decima regula [est] quod saltus sex clavium in tenore aut discantu dari
        non debet nec septem clavium, et ratio est quia tales saltus seu species in se non sunt ita
        melodiosae aut dulces audiendo sicut et ceteri, etiam proferendo sunt contra mores, ideo
        rara dantur. Verumtamen in medio seu contratenore non prohibentur, immo etiam in
        contratenore aliquando saltus novem vocum datur. Unde medius chorus seu contratenor pro
        repletione sonorum seu vocum cantus, etiam pro specialiori melodia [fit] quia quanto plures
        chori sunt prolati seu insimul cantati, [tanto] melodiosior cantus est; dummodo saltim ut
        praescribitur compositio regulariter fiat.</p>
      <p xml:id="ANODVC0013">Undecima regula est quando in contrapuncto de tribus choris composito
        tenor alte incipitur, discantus potest cum tenore incipi cum unisono vel in quinta supra
        tenore[m], potest medium sub tenore dari et incipi, et sic tunc medium, cum subest, sumitur
        pro tenore in loco ubi subest, et caetera.</p>
      <p xml:id="ANODVC0014">Duodecima regula est quando discantus prope tenorem est, ut in quinta
        vel in tertia, sic potest medium seu medius chorus supra discantum dari et discantus
        mediatur, et sic capitur medium in loco quo supra discantum est ut versus discantus, quamvis
        non dicitur nec dici debet discantus propter talem casualem ascensum, etiam et discantus,
        cum mediat inter tenorem et medium, capitur loco quo mediat pro medio, quamvis non sit.</p>
      <p xml:id="ANODVC0015">
        <pb n="[61]"/>Notandum quod dum discantus sub tenore est ut regulariter contingi potest si
        placet, quamvis non multum, sic capitur discantus ut verus tenor loco quo subest, sed tenor
        non dicitur propter talem rarum casualem descensum sub tenore, et verus tenor capitur ut
        medium loco quo mediat, sed sic non dicitur medium. Pro conclusione illius regulae notandum
        [est] quod tenor in contrapuncto aut alias in cantu de tribus choris composito non semper
        tenetur subesse, nec medium mediare, nec discantus superesse, sed pro maiori parte sic
        debent fieri.</p>
      <p xml:id="ANODVC0016">Notandum pro regula quod penultima nota debet in propinquo dari et non
        remote ab ultima, et in consonantia imperfecta melius datur quam in perfecta; sed ultima
        semper debet esse perfecta ut prius dictum est.</p>
      <p xml:id="ANODVC0017">Alia regula est pluribus idiotis ignota et saepe a scientificis
        neglecta haec videlicet: numquam in aliquo contrapuncto plano aut figurativo potest vox fa
        contra vocem mi pro quinta dari aut vox fa contra vocem mi pro octava dari; et quia cum sic
        datur quinta, falsa quinta est, ac semidiapente dicta. Similiter et tam falsa octava est dum
        vox fa contra vocem mi pro octava datur, semidiapason dicta. Unde quando datur b molle
        contra b durum pro quinta aut octava, talis semper erit consonantia disproportionata,
        quamvis multi credant quod dare debeant immo dare possunt, sed prohibetur. Nota quod duae
        dissonantiae insimul nullo modo dari debent, nec in minimis nec in semiminimis quod plus
        est, quamvis duae semiminimae unius minimae quantita[ti]s equivalentes sint, tamen nulla duo
        corpora, quantumcumque minuta fuerint, insimul dari debent; immo nec duae fusiel, quae tamen
        medietas unius semiminimae sunt, tamen insimul dari non debent nec regulariter possunt,
        sicut nec minima in specie potest.</p>
      <p xml:id="ANODVC0018">De sincopa. Ulterius est notandum de sincopa quae absque dissonantia
        dari non potest, sed ita dari debet ne percipiatur. Et sincopa potest dari in minima seu per
        quantitatem minimae vel in semibrevi sed in altiori specie non, quia dissonantia in altiori
        specie nullo modo, id est in morosiori nota, abscondi potest, et ideo in maiori nota dari
        non potest. Et dum datur sincopa in semibrevi vel per quantitatem semibrevis, debet dari per
        diminutionem vel sub diminutione, sic intelligendo quod cantus in quo datur talis sincopa,
        videlicet sub semibrevi <pb n="[62]"/>vel in semibrevi, debet per medium cantari per
        festinationem per quam dissonantia minus percipiatur. Item sincopa est processus obliquus
        cantando ac extraneus et rarus et auri multum placabilis notae remotio seu retranslatio a
        proprio loco compositionis et contrapunctionis temporum. Haec est eius diffinitio. Et
        sincopa ultra septem vel octo tempora numquam dari debet. Notandum etiam de sincopa [quod]
        secundum principales autores sincopa non debet dari ultra notam perfectam, sicut semibrevis
        in prolatione maiori vel brevis in tempore perfecto aut longa in modo perfecto. Etiam simili
        modo sincopa non debet dari aut regnari ultra pausam. Item sincopa secundum antiquos est
        divisio cuiuscumque figurae per partes separatas quae ad invicem reducuntur. Et fit aut in
        modo aut in tempore aut in prolatione. Sed in modo [perfecto], est reperire tres breues
        separatas quo ad perfectionem in numerando et reducuntur ad invicem. Item si in modo
        imperfecto, est reperire duas partes separatas.</p>
      <p xml:id="ANODVC0019">Notandum in cantu figurativo omnes note alicuius figurationis servantur
        mutationem. Unde quando figuratio mutatur in notis vacuis aut rubeis, talis mutatur aut
        modus aut tempus aut prolatio. Unde si mutatur in longis talis mutatur in modo, si in
        brevibus talis mutatur in tempore, si vero in semibrevibus et etiam in minimis mutatur in
        tempore et prolatione, et sic si prima figuratio est de perfecto, secunda erit
        imperfecta.</p>
      <p xml:id="ANODVC0020">Nota quod duae species perfectae de seipsis non possunt poni insimul,
        id est quod unisonus bis non debet poni nec quinta nec octava nec duodecima. Nota quod
        cantus et discantus non debent ascendere insimul nisi cum speciebus imperfectis.</p>
      <p xml:id="ANODVC0021">Ulterius [notan]dum [est] quod quando cantus ascendit et discantus
        incipit in quinta, tunc quinta debet habere post se tertiam et tertia unisonum. Sed quando
        cantus ascendit et discantus incipit in duodecima, talis duodecima debet post se habere
        decimam et decima octavam. Nota quando tres voces in una linea vel in uno spatio inveniuntur
        insimul et discantus incipit in octava, talis octava debet post se habere quintam et
        econtrario octavam. Et si discantus inciperet per quintam, talis quinta debet post se habere
        octavam et econtrario quintam. Nota quando cantus descendit et discantus incipit per <pb
          n="[63]"/>unisonum, talis unisonus debet post se habere tertiam et tertia quintam, et
        talis ille discantus potest elevari per octavam et cantare istas notas praedictas
        equaliter.</p>
      <p xml:id="ANODVC0022">Sciendum ulterius quod quando cantus ascendit per ditonum vel per
        semiditonum et tunc discantus sit in octava, talis octava debet post se habere unisonum. Et
        si incipit in quinta, discantus talis in quinta debet post se habere unisonum. Nota quod
        ille cantus potest elevari per octavam et contari per notas equaliter. Nota quod quando
        descendit per ditonum et talis discantus sit in quinta, talis quinta debet post se habere
        octavam. Et si discantus sit in unisono, talis unisonus debet post se habere quintam, et
        talis ille cantus potest elevari per octavam vel duodecimam et cantare [istas] duas notas.
        Et notandum quod tres notae vel quattuor, quinque vel sex de linea ad spatium vel econtrario
        [descendant] et talis discantus sit in quinta, talis quinta debet post se habere sextam vel
        sextas et post sextas octavam.</p>
      <p xml:id="ANODVC0023">Et si [cantus ascendit in diatesseron et si discantus] esset in octava,
        talis octava deberet post se habere quintam, et si esset in quinta talis quinta debet post
        se habere unisonum. Et si descenderet in diatesseron, tales praedicte species debent poni in
        contrario modo, scilicet quod octava post se habeat duodecimam et quinta octavam et unisonus
        quintam.</p>
      <p xml:id="ANODVC0024">Nota si cantus ascenderet in diapente et discantus esset in duodecima,
        talis duodecima debet post se habere quintam, et si descenderet in diapente et discantus
        esset in quinta, talis quinta debet post se habere quintam super octavam, id es duodecimam,
        ita quod quinta ad quintam reducitur ascendendo vel descendendo in cantu.</p>
      <p xml:id="ANODVC0025">Et si cantus ascenderet per ditonum vel semiditonum et postea
        descenderet per tonum vel semitonium et talis discantus sit in duodecima, talis duodecima
        potest post se habere decimam et dicima duodecimam. Et si veles descendere cum discantu,
        talis duodecima debet post se habere sextam et sexta octavam.</p>
      <p xml:id="ANODVC0026">Et si cantus ascenderet in diapente et postea descenderet per tonum et
        talis discantus esset in duodecima, talis duodecima debet post [se] habere sextam et sexta
        octavam, et si discantus esset in octava, posset habere post se sextam et sexta octavam. Et
        si discantus descenderet in <pb n="[64]"/>diapente et postea ascenderet per tonum vel
        semitonium et cantus sit in quinta, potest post se habere duodecimam et duodecima
        octavam.</p>
      <p xml:id="ANODVC0027">Sciendum quando cantus ascendit per tonum vel semitonium et tunc
        discantus sit in octava, talis octava debet post se habere sextam et econtrario sexta
        octavam. Et si discantus sit in duodecima, talis debet post se habere decimam et econtrario
        decima duodecimam. Et si sit discantus in quinta, talis quinta debet post se habere tertiam
        et econtrario. Et si descenderet in tali et tunc discantus inciperet per octavam, talis
        [debet] post se habere decimam et decima duodecimam et duodecima tertiam decimam et tertia
        decima duplicem octavam. Et si velles descendere cum discantu, tunc octava debet post se
        habere sextam vel sextas, et sexta vel sextae octavam.</p>
      <p xml:id="ANODVC0028">Et si cantus ascenderet in diatesseron et tunc discantus esset in
        duodecima, talis duodecima debet post se habere octavam.</p>
      <p xml:id="ANODVC0029">Et notandum quod quilibet potest ponere duas, tres vel quattuor species
        dictas imperfectas insimul, cantu ascendente vel descendente, sed ultima nota in cantu debet
        descendere per tonum vel semitonium. Et quaelibet species imperfecta debet habere perfectam
        suam post se verbi gratia. Si velles ascendere vel descendere per tertias, talis tertia
        retinet quintam. Et si velles ascendere vel descendere per sextas, talis sexta retinet
        octavam. Et si velles ascendere vel descendere per decimas, talis decima vel decimae
        retinent duodecimam. Nota quod omnis finis contrapuncti sit in duodecima vel in octava, et
        similis actus numquam replicetur, ut est dicere sol mi sol mi vel fa re fa re et sic de
        similibus actibus in ascensione vel descensione. Sit tibi vitandum de simili nota, ne dictas
        ut ut re re, et [sic] de aliis notis quod numquam reiterentur a percutiendo cantum; quamvis
        varietur contrapunctus, tamen non conceditur repercutere cantum in una voce, nisi ex
        necessitate in simili voce, et potius variantur voces et actus ut sint dissimiles et diversi
        unus ab altero. Et est pulchrior cantus suavior atque amenior auditoribus quam repercutere
        cantum in una voce et caetera. (1)</p>
      <p xml:id="ANODVC0030">Item post sextam et tertiam decimam oportet ascendere vel descendere
        per unam vocem tantum, et post alias consonantias omnes licet ascendere et descendere per
        plures voces et etiam in eodem loco manere. <pb n="[65]"/>Item discantus potest ascendere
        vel descendere cum plano cantu per unam vocem tantum ad faciendum consonantiam perfectam.
        Sed ad faciendum consonantiam imperfectam potest ascendere et descendere cum tenore
        discantus per tot voces quot voluerit. Item post unisonum potest fieri quaelibet alia
        consonantia praeterquam decima. Item post quintam potest fieri quaelibet alia praeterquam
        duodecima. Item post sextam debet fieri dupla, potest etiam fieri duodecima post ipsam,
        etiam si tenor descendat ad quartam vel tertia similiter si tenor ascendat ad quintam vocem.
        Item post duplam potest fieri quaelibet alia consonantia praeterquam unisonus et quintam
        decimam. Item post decimam potest fieri quaelibet alia consonantia praeterquam unisonus et
        dupla. Item post quamlibet consonantiam perfectam melius expedit imperfectam consonantiam
        habere quam perfectam et caetera.</p>
      <p xml:id="ANODVC0031">[CSM41:65; text: 1.] <figure>
          <graphic url="/images/ANODVC_01GF.gif"/>
        </figure></p>
    </body>
  </text>
</TEI>

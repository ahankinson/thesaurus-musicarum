<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Contrapunctus</title>
        <title type="abbrev">ANOVIC</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Elisabeth Honn</persName>
        </respStmt>
        <respStmt>
          <resp>Corrector</resp>
          <persName>Andreas Giger</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1996">1996</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Karl-Werner Gümpel and Klaus-Jürgen Sachs, "Der anonyme
          Contrapunctus-Traktat aus Ms. Vich 208," <emph>Archiv für Musikwissenschaft</emph> 31
          (1974): 87-115, 93–97. As a work, this treatise is in the public domain. As a raw
          transcription, this file is free of copyright and may be reproduced and distributed
          freely. </bibl>
        <bibl type="work">
          <title>Anonymous: Tractatus de contrapuncto</title>
          <idno type="LML">CONTR. Quoniam hom.</idno>
        </bibl>
        <listWit>
          <witness>
            <idno type="RISM">E-VI 208, 3-8</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOVIC0001">
        <pb n="[93]"/>[f. 3r in marg.] Quoniam homine senescente senescunt et ea, que hominis sunt,
        et deteriorantur, vt habet Guido magister in sui prologo libri de musica, quia vltime
        hominis etati, qua decrepitus est, conuenit, ista quidem vox, que est ipsius, quoque tere
        assimilatur, eo quia grauem et ponderosum reddat suum sonum. Et esse credo hoc ob ipsius
        senescentis meatus debilitatem. Vnde sicut habet de cultura tere Vergilius: Celo sereno
        serendum est et non per imbres, sic eciam etate iuuenili et non senili armoniam addiscere
        debemus siue mentibus instruere nostris. Nam sicut quod seritur per imbres de facili
        perditur et quod sereno selo de dificili, sed ad sui tendit maturitatem, ita etiam quod
        inseritur etati senili de facili perit et obliuicitur et quod etati iuuenili [f. 3v in
        marg.] de difficili, sed memorie comendatur. Ideo <pb n="[94]"/>vti debemus etate, vnde
        Ouidus de arte amandi ait sic: Vtendum est etate: sito pede labitur etas | Nec bona tam
        sequitur, quam bona prima fuit. Ideo meis a dicipulis pluriesque rogatus, vt que a meis
        audiui magistris deque scriptis reperi multis, que vtilia, que breuiora, que ad artem
        pertinent discantus illis copularem, quasdam regulas, non multas sed paucas, non mei sed
        sapiencium ingenii maxime cum suis deduxi exemplis sub meorum correctione magistrorum atque
        aliorum, ponens primo duos quidem terminos, qui vnum et idem sonare dicuntur, scilicet
        contrapunctus et discantus. Quidam enim versificator accepit terminum vltimum istis versibus
        qui secuntur, in quibus ordo dinoscitur discantus: Qui velud oppositus [f. 4r in marg.] ordo
        estet aut sonitus. | Est concors ordo game, quod sexta petit octaue | Perfectas similes et
        eis fa mi fa simul arces. Ego vero terminum accipiam contrapunctum, qui magis a pluribus et
        vere vsitatus. Et primo quid est contrapunctus, secundo quot sunt eius species, tercio de
        earum diuisione, quarto ex quibus constant, quinto ponuntur quedam regule scilicet de earum
        ordinatione.</p>
      <p xml:id="ANOVIC0002">Sequitur de primo</p>
      <p xml:id="ANOVIC0003">Contrapunctus aut discantus est diuersorum cantuum in vnum redacta
        sonantia in vnum corpus armonicum, quod plures in se continet voces. Nam vbi cantus planus,
        ibi tantum vna vox et non plures, vt aures audientium non multum bene placat vt vox cuculi,
        qui tantum vnum consueuit dare sonum. [f. 4v in marg.] Dicitur autem contrapunctus quasi
        contra aliquem punctum ut cantus plani, ita ut cum eo conposite se habeat. Et hoc dicunt
        versus predicti Omnis discantus et cetera. Qui velud oppositus ordo stet aut sonitus et
        cetera. Discantus dicitur a dia, quod est de, et cantus quasi de cantu. Et quia dis in
        multis sonat discordiam, ut patet in concordare et discordare, non quod discordia sonet in
        ista dictione aliquod inconueniens, sed quandam differentiam erga cantum planum, quam
        consonanciam aut assonanciam dicimus uel perfectum et inperfectum, quod idem est.</p>
      <p xml:id="ANOVIC0004">
        <pb n="[95]"/>De secundo</p>
      <p xml:id="ANOVIC0005">Sequitur videre, quot sunt species contrapuncti, de quarum numero
        diuersi locuti sunt diuersa magistri, quoniam diuersorum artificum diuerse sunt
        considerationes. De ipsis speciebus tripliciter locuti fuere. [f. 5r in marg.] Quidam nouem
        species dixere tantum, videlicet vnisonum, terciam, quintam, sextam, octauam, decimam,
        duodecimam, terciam decimam, et quindecimam, non curando aut sint simplices aut conposite.
        Causa istorum potest esse, nam hoc fuit factum tempore, quo tantum quindecim in palma erant
        litere. Nunc vero species, que altior poterat esse, erat quindecima. Quod essent tantum
        quindecim litere, patet per Guidonem suo capitulo Musica cantandi versu Quidam bis binas
        adiciunt alias. | Vt conpleatur deductio septima rite, | Quinta prebetur eis. Iam ratio
        superest. Et quia nulla scientia debet esse superflua nec diminuta, hodie vero viginti
        litere sunt, ideo specierum numerum sumamus alium. Alii quoque species quinque dixere tantum
        ut vnisonus, tercia. quinta. sexta. et octaua, que speciem origenis precedit conposita, non
        negantes plures esse [f. 5v in marg.] especies conpositas, sed bene simplices, quoniam
        tantum sunt quinque simplices. Quia ait Boecius: Omnis species simplex infra diapason est
        contenta. Alii vero species dixere duodecim esse et simplices et conpositas loquendo vt
        vnisonus, tercia. quinta. sexta. octaua. decima. duodecima. tercia decima. quindecima.
        septima decima. undevicesima. vicesima, quas meis discipulis enucleo dilectis benedictisimo
        michi dictante.</p>
      <p xml:id="ANOVIC0006">Ne ergo ville aliquid putetis de duodecim specierum numero, ... an
        plures possint esse istis, quod dubium isto reseramus modo. Nam secundum Boecium palmam
        Guidonisque, omnium quoque fidelium, qui ab arte <pb n="[96]"/>discere volunt, altior
        species, que possit fieri, est vicesima. Non ergo nobis opus est ponere plures, cum nulla
        hominis vox alciorem speciem secundum [f. 6r in marg.] palmam possit profferre, Istarum
        tamen possent esse plures ex alia vnam vere conponendo. Nam sicut ex quindecima et tercia
        conponitur decima septima, sic ex vicesima et tercia posset conponi vicesima secunda. Et
        erunt in eadem litera cum quindecima, quia septima est calculus.</p>
      <p xml:id="ANOVIC0007">De tercio</p>
      <p xml:id="ANOVIC0008">De specierum diuisione ne quid dubii vobis obnubiletur, eas in duobus
        partimur membris ut perfectum et inperfectum aut consonans et assonans. Dicuntur enim
        perfecte, quia perfectum sonum reddunt, vel inperfecte, quia inperfectum sonum reddunt.
        Dicuntur consonantes quasi consonum sonum reddentes, et assonantes quasi ab a, quod est
        sine, et sonus quasi sine sono consono. Quidquid dicatur, non eratur.</p>
      <p xml:id="ANOVIC0009">[f. 6v in marg.] Sequitur de quinto</p>
      <p xml:id="ANOVIC0010">Antequam ad ipsarum situationem deueniam, alique presuponentur regule.
        Et primo, quod non debemus canere duas species perfectas simeles ut due quinte et due octaue
        et cetera.</p>
      <p xml:id="ANOVIC0011">Item omnis contrapunctus debet incipere per speciem perfectam et etiam
        finire, et mediare per inperfectas. Posset tamen incipere per inperfectam, si essent tot
        cantores, quod vnus alteri causaret fundamentum.</p>
      <p xml:id="ANOVIC0012">Item nos possumus facere duas, tres aut quatuor aut quinque species
        inperfectas, set non in eodem loco, dum tamen vltima habeat quam requirit ut tercia quintam
        aut vnisonum, sexta octauam, et sic de inperfectis.</p>
      <p xml:id="ANOVIC0013">Item est alia regula, que talis est et parum seruat, quod dum cantus
        assendit, contrapunctus debet decendere, et dum cantus descendit, contrapunctus debet
        asendere.</p>
      <p xml:id="ANOVIC0014">[f. 7r in marg.] Item omnis penultima debet esse inperfecta. Fallit
        tamen ista regula. Nam aliquando est perfecta, et hoc dum fit deorsum et cetera.</p>
      <p xml:id="ANOVIC0015">
        <pb n="[97]"/>Item debes scire, quod sexta non potest ordinari ante octauam nisi cantu plano
        desendente de vno gradu, exepto per speciem magistralem. Et sunt iste species magistrales:
        Quociencunque cantus planus siue tenor ascendit uel descendit de quatuor aut de quinque aut
        de pluribus, contrapunctus potest ascendere vel decendere de vno gradu per speciem
        perfectam; et e contrario, quando cantus planus ascendit uel desendit de vno gradu,
        contrapunctus potest ascendere aut desendere de quatuor aut de pluribus.</p>
      <p xml:id="ANOVIC0016">Item est regula sic dicens generalis: Ad assensum vnius duarum
        desensus. Expone sic, id est post octauam cantu plano asendente de vno contrapunctus debet
        desendere per duas. [f. 7v in marg.] Item ad asensum duarum dessensus vnius, intellige de
        octaua.</p>
      <p xml:id="ANOVIC0017">Item nota, quod tu potes sumere auantagium causa assendendi uel
        descendendi et contra regulam Species propinquiores sumende.</p>
      <p xml:id="ANOVIC0018">Item si post terciam sequatur quinta et inde vis facere sextam, tu
        debes sumere sextam et dimitere quintam, licet sit propinquior.</p>
      <p xml:id="ANOVIC0019">Item non debes ponere quintam ante octauam cantu plano descendente per
        vnum gradum, nisi sit necesse. Tamen organum ponit eam sepe.</p>
      <p xml:id="ANOVIC0020">Nota, quod post sextam non debes facere vnisonum aliquo modo. Ideo cane
        per illam regulam Species propinquiores.</p>
      <p xml:id="ANOVIC0021">Dictum est, quod especies propinquiores sumende sunt. Ita et voces.</p>
      <p xml:id="ANOVIC0022">[f. 8r in marg.] Nota, quod tu non debes facere redictam iterando voces
        vt sic: fa fa uel mi mi, cum tamen organum in multis partibus facit. Et hoc seuari male
        potest per vnum contrapunctum uel quando cantus planus reiterat.</p>
    </body>
  </text>
</TEI>

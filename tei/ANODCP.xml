<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De contrapuncto plano</title>
        <title type="abbrev">ANODCP</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Thomas J. Mathiesen</persName>
        </respStmt>
        <respStmt>
          <resp>Corrector</resp>
          <persName>Katherine Clark</persName>
        </respStmt>
        <respStmt>
          <resp>Advisor</resp>
          <persName>Andreas Giger</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1999">1999</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Anonymi Tractatus de cantu figurativo et de contrapuncto (c. 1430-1520)</emph>, ed.
          Christian Meyer, Corpus scriptorum de musica, vol. 41 (n.p.: American Institute of
          Musicology / Hänssler-Verlag, 1997), 68–72. As a work, this treatise is in the public
          domain. As a raw transcription, this file is free of copyright and may be reproduced and
          distributed freely. </bibl>
        <bibl type="work">
          <title>Anonymous: Tractatus de contrapuncto</title>
          <idno type="LML">CONTR. Not. quod novem</idno>
        </bibl>
        <listWit>
          <witness>
            <idno type="RISM">D-Tu Mc 48, 79-80v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANODCP0001">
        <pb n="[68]"/>D-Tübingen, Mc 48, f. 79r-80v</p>
      <p xml:id="ANODCP0002">[De contrapuncto plano]</p>
      <p xml:id="ANODCP0003">Tractatus compendiosus et brevis de contrapuncto plano, id est de nota
        ad notam composito absque fractura, et de eius regulari compositione ac dulci et melodiosa.
        Et in primo de omnibus speciebus contrapuncti quibus omnis contrapunctus planus aut
        mensuralis constituitur.</p>
      <p xml:id="ANODCP0004">Notandum quod novem sunt species contrapuncti, videlicet unisonus, id
        est unus et idem sonus, tertia, sexta, quinta, octava, decima, duodecima, tredecima et
        quinta decima. Quarum novem specierum quinque sunt consonantiae perfectae, et sunt istae
        quinque, videlicet unisonus, quinta, octava, duodecima et quintadecima. Ceterae vero
        quattuor species imperfectae consonantiae sunt, videlicet tertia, sexta, decima et tertia
        decima. Et istae quinque praescriptae species perfectae consonantiae dicuntur, quia
        perfectiores in melodia sunt. Et aliae quattuor species imperfectae consonantiae dicuntur,
        quia imperfectiores in melodia sunt quasi mediam melodiam consonantiarum perfectarum
        habentes, non obstante bene consonant et in omni contrapuncto plano aut figurativo cum
        perfectis consonantiis misceri debent.</p>
      <p xml:id="ANODCP0005">Notandum de dissonantiis in omni contrapuncto plano aut figurativo ab
        autoribus musicae poni prohibitis et ad evitandum. De quibus dissonantiis nulla, ut
        praescribitur, [in] contrapuncto dari debet nisi conditionaliter sub veloci nota et currenti
        moram non habente, ut in minima seu semiminima seu fusa sive fusiel. In his tribus notis
        velocibus seu minutis potest dissonantia dari, contrapuncto fracto ex varioribus figuris
        composito, sed in alia nota non. De quibus dissonantiis in cantu poni prohibitis sequitur
        haec clara declaratio ut solum noscantur et quia malum non potest evitari nisi cognitum
        fuerit, nec alias evitare potest.</p>
      <p xml:id="ANODCP0006">Notandum quod istae sunt dissonantiae, videlicet secunda, quarta,
        septima, nona, undecima, quartadecima et sedecima, quarum nulla dissonans debet dari quo ad
        tenorem, nisi fuerit cantus ex quattuor <pb n="[69]"/>choris compositus. Et dum in isto
        cantu cum tenore non convenit, licet cum alio choro concordanter conveniat dum cum tenore
        discordat seu disconvenit. Sic triplex est sonus in genere: unus perfecte consonans, alius
        semiperfecte consonans et tertius dissonans. Qui sonus dissonus in cantu omni cavendus est:
        (1)</p>
      <p xml:id="ANODCP0007">Nota haec omnes novem species contrapuncti a prima usque ad
        ultimam.</p>
      <p xml:id="ANODCP0008">Secuntur plures regulae in ordine scribendi de contrapuncto plano ad
        duos choros, tres aut quattuor composito et de pluribus viciis in contrapuncto
        evitandis.</p>
      <p xml:id="ANODCP0009">Prima regula est quod tenor omnis contrapuncti debet regulariter primo
        componi super aliquem tonum ex octo tonis et ut ambitum eiusdem toni, id est ascensum vel
        descensum sub finali clave aut supra non excedat.</p>
      <p xml:id="ANODCP0010">Secunda regula [est] quod unus contrapunctus ex duobus choris, tribus
        aut quattuor compositus non debet altius componi, computando ab inferiori nota alicuius
        chori ad supremam notam alicuius alterius chori, quam ad quintam decimam clavem sive vocem
        adesse, altrius licencialiter ad sextam decimam. Et ratio est quia nulla vox humana altius
        faciliter attingere potest absque pena vocis aut fractione.</p>
      <p xml:id="ANODCP0011">Tertia regula [est] quod si contrapunctus tantum ex duobus choris aut
        tribus componitur, debet omnis chorus cum tenore perfecte incipi aut finiri, id est sub
        consonantia perfecta et non imperfecta. Per consequentiam vel octava vel duodecima vel
        quintadecima incipi ac finiri cum tenore debent, quia illae, ut praescribitur, perfectae
        consonantiae sunt.</p>
      <p xml:id="ANODCP0012">Quarta regula [est] quod si contrapunctus ex duobus aut tribus choris
        componitur, debet ultima nota tenoris a penultima descendere et numquam ascendere. Similiter
        omnis ultima nota discantus atque contratenoris debet per contrarium ascendere et
        specialiter in discanto. Unde contraria contrariis commutantur.</p>
      <p xml:id="ANODCP0013">Quinta regula est quod quando tenor bassius in aliquo contrapuncto
        incipit, tanto altius debet discantus secum incipere ut perornatum convenientius cadat vel
        descendat. Si autem tenor alte incipit, saepius solet quo ad eius finalem, sic potest
        discantus secum incipi in unisono, <pb n="[70]"/>id est in una et eadem clave, ut perornatum
        convenientius ascendat dum tenor descendit. Sic semper licet in quantum potest contrapunctum
        perornatum dare sic intelligendo quod, dum tenor deorsum tendit, licet contrapunctum
        perornatum ascendere, et econtrario. Et quia diffinitio contrapuncti non est alia quam
        punctus puncto contrarie datus sub consonantiis perfectis, in quo contrapuncto ascensus
        datur pro descensu et descensus pro ascensu sub consonantiis, semper evitando
        dissonantias.</p>
      <p xml:id="ANODCP0014">Sexta regula [est] quod numquam licet in aliquo contrapuncto ex duobus,
        tribus aut quattuor choris composito, quinta quintam in proximo sequi aut octava octavam aut
        duodecima duodecimam aut quinta decima quintam, vel sic numquam licet quintam cum quinta in
        proximo ascendere vel descendere, aut octavam cum octava vel duodecimam cum duodecima vel
        quintam decimam cum quinta decima absque mediante aliqua imperfecta vel alia specie, non
        obstante omnis quinta concordat atque octava similiter et duodecima vel quinta decima. Sed
        insimul dari non licet aliquam quintam cum quinta in proximo in ascensu vel descensu et
        caetera perfectis, sed debent variari. Sed non sic capiendo in imperfectis consonantiis quod
        tertia tertiam in proximo sequi non possit aut in proximo sequi prohibeatur aut sexta sextam
        vel decima decimam vel tertia decima tertiam decimam. Et quia in proximo sequi bene et
        regulare potest [... ?] et an[...]o an[...]onem in proximo sequi prohibetur sicut in
        perfectis consonantiis prohibetur. Sed bene potest tertia tertiam bis aut ter in proximo
        sequi si placet, sed quater non, similiter sexta sextam et sic de aliis imperfectis, non
        obstante quod contrapunctus fit ac dulcius et melodiosius quod imperfecta perfectam
        immediate in oratione sequitur et perfecta imperfectam, sic quod insimul miscentur. Et non
        diu perseverare in perfectis consonantiis absque mixtura imperfectarum nec in imperfectis
        absque mixtura perfectarum, non obstante possunt dari in cantu tres consonantiae insimul
        perfecte, ut post quintam octava et post octavam duodecima, sed quattuor perfectae insimul
        nimis multum est. Sed caveatur si duae aut tres consonantiae perfectae insimul dentur, quod
        non eadem consonantia eandem in proximo sequitur, ut quinta quintam, octava octavam et sic
        de aliis. De imperfectis tam <pb n="[71]"/>magis cura non est si eadem eandem in proximo
        sequitur, ut tertia tertiam, sexta sextam, quia non prohibetur quando bene potest bis aut
        ter, sed non amplius. Et inquantum contrapunctus ex paucis choris componitur, videlicet ex
        tenore et discantu, sic magis variabiliter debent species variari in perfectis consonantiis
        et imperfectis, et imperfecta perfectam in proximo sequi et perfecta imperfectam, ut non sit
        perseverentia in perfectis, ut praescribitur, absque mixtura imperfectarum et
        econtrario.</p>
      <p xml:id="ANODCP0015">Septima regula [est] quod omnis contrapunctus consonanter componi ex
        tot variabilibus speciebus quod componi potest, sic ut cantantes in voce non deficiant. Sic
        intelligendo quod debet componi ex unisonis, tertiis, quintis, sextis, octavis, decimis,
        duodecimis, aut tertius decimis et quindecimis si placet tam alte, si autem non placet, non
        tenetur. Sed ultra ascensum quindecim clauium componere clare prohibetur. Circa praescripta,
        ut dicit Philosophus, "Omne vilescit cottidianum in quanto magis variabile magis
        delectabile", sic in contrapuncto plurimarum specierum variatio melodiam causat. Et ideo
        quantum ex pluribus variis speciebus, sonis, consonantiis, componi potest, debent perornatum
        seu contrarium dari hoc et melodiam.</p>
      <p xml:id="ANODCP0016">Alia regula prae ceteris multum advertenda. In qua regula ex pluribus
        viciis summum vicium evitari potest quod in omni contrapuncto ex duobus aut tribus choris
        composito, id est medio, tenore et discantu, debet omnis chorus cum tenore, videlicet medium
        atque discantus, in omni loco et omni nota concordanter convenire et concordanter dari sub
        consonantia perfecta vel admodum imperfecta. Et in quocumque loco medium aut discantus cum
        tenore sic non conveniret, false ad tenorem componitur et falsus contrapunctus est. Sequitur
        per consequentiam quod discantus atque medium in omni loco cum tenore convenire debent in
        unisono, seu tertia aut quinta, sexta, octava, decima, duodecima vel quinta decima, quia
        plures non sunt consonantiae perfectae seu imperfectae in contrapuncto dandae. Sed aliud est
        notandum quod si contrapunctus ex quattuor choris componitur, sic omnis chorus cum tenore
        concordanter in omni loco convenire non tenetur. Sed sufficit quod generaliter possunt omnes
        chori insimul proferendi convenire mutuo, quia particulariter non <pb n="[72]"/>tenentur.
        Sed dum ex duobus choris aut tribus componitur absque quarto, licet ut omnis chorus cum
        tenore, sit contratenor aut discantus, particulariter per se cum tenore concordare debet,
        sic intelligendo licet ut contratenor per se, absque discantu, cum tenore concordet.
        Similiter discantus per se absque contratenore cum tenore concordare potest, atque
        contratenor et discantus insimul cum tenore. Sic breviter concludendo, quod in omni
        contrapuncto ex duobus aut tribus choris composito, debet contratenor singulariter cum
        tenore concordare [absque discantus] atque discantus absque contratenore, similiter
        discantus atque contratenor insimul cum tenore. Sed, ut praescribitur, si ex quattuor choris
        fuerit, sic non tenetur singulariter convenire cum tenore, sed sufficit generaliter omnes
        choros insimul convenire.</p>
      <p xml:id="ANODCP0017">1. [CSM41:72] <figure>
          <graphic url="/images/ANODCP_01GF.gif"/>
        </figure></p>
    </body>
  </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Lucidarium, tractatus sextus</title>
        <title type="abbrev">MARLUC6</title>
        <author>Marchetus de Padua</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1990</date></editionStmt>
      <sourceDesc>
        <bibl type="edition">
          <emph>The Lucidarium of Marchetto of Padua: A Critical Edition, Translation, and
            Commentary</emph>, ed. and trans. by Jan W. Herlinger (Chicago and London: The
          University of Chicago Press, 1985), 224â€“56. As a work, this treatise is in the public
          domain. As a raw transcription, this file is free of copyright and may be reproduced and
          distributed freely. </bibl>
        <bibl type="work">
          <title>Marchettus de Padua: Lucidarium in arte musicae planae</title>
          <idno type="LML">MARCH. luc.</idno>
        </bibl>
        <listWit>
          <witness>
            <idno type="RISM">A-SP Cod. 135/6 (29.4.4), 21v (Extraits)</idno>
          </witness>
          <witness>
            <idno type="RISM">B-Br II 785, 15-38v</idno>
          </witness>
          <witness>
            <idno type="RISM">B-Br II 4144, 1-41</idno>
          </witness>
          <witness>
            <idno type="RISM">CH-E 689, 1-44</idno>
          </witness>
          <witness>
            <idno type="RISM">E-Sc 5-2-25, 5-20v</idno>
          </witness>
          <witness>
            <idno type="RISM">E-Sc 5-2-25, 76v-77v, 124-128 (Extraits)</idno>
          </witness>
          <witness>
            <idno type="RISM">F-SDI 42, 1-33v</idno>
          </witness>
          <witness>
            <idno type="RISM">GB-Ob Canon. Misc. 42, 184-185 (Extraits)</idno>
          </witness>
          <witness>
            <idno type="RISM">I-BREs D 21, 185v-186v (Extraits)</idno>
          </witness>
          <witness>
            <idno type="RISM">I-CATc D 39, 157-189</idno>
          </witness>
          <witness>
            <idno type="RISM">I-Fl Conv. Soppr. 388, 34v-52v (Extraits)</idno>
          </witness>
          <witness>
            <idno type="RISM">I-Fr 734, 74-101</idno>
          </witness>
          <witness>
            <idno type="RISM">I-Ma D. 5 inf., 52-77v</idno>
          </witness>
          <witness>
            <idno type="RISM">I-Ma I. 20 inf., 36v-39 (Extraits)</idno>
          </witness>
          <witness>
            <idno type="RISM">I-PEc 1013, 5-45v</idno>
          </witness>
          <witness>
            <idno type="RISM">I-PIu 606 (IV.9), I/1-50</idno>
          </witness>
          <witness>
            <idno type="RISM">I-Rvat lat. 5322, 1-48</idno>
          </witness>
          <witness>
            <idno type="RISM">I-Rvat Reg. lat. 1146, 7-8 (Extraits)</idno>
          </witness>
          <witness>
            <idno type="RISM">I-Sc L.V.30, 91v-119</idno>
          </witness>
          <witness>
            <idno type="RISM">I-TRE without shelfmark, 15-32v</idno>
          </witness>
          <witness>
            <idno type="RISM">I-Vnm Lat. Cl. VIII.85 (3579), 1-10 (Extraits)</idno>
          </witness>
          <witness>
            <idno type="RISM">US-Cn Case Ms. 54.1, 10v-33</idno>
          </witness>
          <witness>
            <idno type="RISM">US-Wc ML 171 J 6 Case, hv-47</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MARLUC60001">
        <pb n="[224]"/>1. INCIPIT TRACTATUS SEXTUS</p>
      <p xml:id="MARLUC60002">CAPITULUM PRIMUM</p>
      <p xml:id="MARLUC60003">DE CONSONANTIIS, QUOMODO ET QUARE UNA MELIUS CONSONET QUAM ALTERA</p>
      <p xml:id="MARLUC60004">2. Queritur quare una consonantia magis concordet quam altera, puta quare
        non sic concordat cum auditu dyatessaron sicut dyapente, et sic de aliis.</p>
      <p xml:id="MARLUC60005">3. Respondemus quod hoc non est ratione proportionum numerorum ut numeri
        sunt, sed ratione partium corporum sonorum seu vocum numeratarum, que a natura habent quod
        reddant tales partes proportionate per dyapente sonum magis amicabilem auditui quam
        proportionate per dyatessaron, et idem dicimus de ceteris,</p>
      <p xml:id="MARLUC60006">4. et hoc patet in divisione et proportione monocordi et sonorum corporum
        aliorum.</p>
      <p xml:id="MARLUC60007">5. Si quis autem querat quare talem habent naturam, requirat auctorem
        ipsorum: ad nos enim non pertinet de naturis corporum, sed solum de consonantiis musicalibus
        pertractare.</p>
      <p xml:id="MARLUC60008">
        <pb n="[226]"/>1. CAPITULUM SECUNDUM</p>
      <p xml:id="MARLUC60009">DE CONSONANTIIS IN SPECIALI SIVE DE SPECIEBUS CONSONANTIARUM, ET PRIMO DE
        PRIMA, QUE DICITUR DYATESSARON</p>
      <p xml:id="MARLUC60010">2. Consonantia dyatessaron divina dispositione in tantum gaudet
        quaternario numero,</p>
      <p xml:id="MARLUC60011">3. ut quatuor habeat et quaternaria divisione fiat,</p>
      <p xml:id="MARLUC60012">4. ut in monocordo probabiliter demonstratur,</p>
      <p xml:id="MARLUC60013">5. quod, si dividatur per quatuor totum, in prima quaternaria parte
        dyatessaron consonantia resonabit.</p>
      <p xml:id="MARLUC60014">6. Remigius: Omnis enim numerus infra quaternarium continetur, nam intra
        se habet denarium numerum, qui omnes numeros in se includit,</p>
      <p xml:id="MARLUC60015">7. nam habet quaternarius unum, duo, tres, quatuor;</p>
      <p xml:id="MARLUC60016">
        <pb n="[228]"/>8. hii numeri sunt partes quaternarii, qui decem constituunt.</p>
      <p xml:id="MARLUC60017">9. Hic est ille quaternarius, in partibus cuius absolute omnis includitur
        simphonia,</p>
      <p xml:id="MARLUC60018">10. nam duo ad unum, dyapason consonantia, est proportio dupla;</p>
      <p xml:id="MARLUC60019">11. tres ad duo, dyapente consonantia, proportio sesqualtera;</p>
      <p xml:id="MARLUC60020">12. quatuor ad tres, dyatessaron consonantia, proportio sesquitercia;</p>
      <p xml:id="MARLUC60021">13. tres ad unum, dyapason dyapente, proportio tripla;</p>
      <p xml:id="MARLUC60022">14. quatuor ad unum, bisdyapason, proportio quadrupla;</p>
      <p xml:id="MARLUC60023">15. item duplicatus quaternarius et ternario comparatus, dyapason
        dyatessaron consonantia, est proportio dupla superbipartiens.</p>
      <p xml:id="MARLUC60024">
        <pb n="[230]"/>16. Hec est dyatessaron consonantia in quaternario numero constituta, cui
        comparantur quatuor tempora anni, quatuor plage mundi, quatuor elementa mundi, quatuor
        evangelia, ac etiam illa ratio mathematicarum, que sunt quatuor.</p>
      <p xml:id="MARLUC60025">17. Hec itaque consonantia perfecta est, et gratia numeri in quo est et
        gratia divisionum suarum partium, ut superius est iam dictum,</p>
      <p xml:id="MARLUC60026">18. et per hoc refellitur error dicentium dyatessaron, dyapente medias
        consonantias esse, unisonum autem et dyapason perfectas.</p>
      <p xml:id="MARLUC60027">
        <pb n="[232]"/>1. CAPITULUM TERCIUM</p>
      <p xml:id="MARLUC60028">DE CONSONANTIA DYAPENTE</p>
      <p xml:id="MARLUC60029">2. Consonantia dyapente est in ternaria divisione corporum sonorum, puta
        cum totum monocordum dividitur ternaria divisione, nam prima in ternaria divisione resonat
        ipsa consonantia dyapente de ternario numero.</p>
      <p xml:id="MARLUC60030">3. Remigius loquitur sic: Ternarius numerus est primus et origo et
        seminarium omnium perfectorum numerorum, sexti videlicet atque noni, qui numeri, scilicet
        terni, bis terni, et ter terni, tria possident,</p>
      <p xml:id="MARLUC60031">4. hoc est principium, medium, et finem;</p>
      <p xml:id="MARLUC60032">5. divina dispositione quale est principium, tale est medium, et talis
        finis, ut presentibus numeris demonstratur: TERNI 111 BIS TERNI 222 TER TERNI 333</p>
      <p xml:id="MARLUC60033">6. Terni comparati bis ternis duplam faciunt proportionem, que est
        consonantia dyapason;</p>
      <p xml:id="MARLUC60034">
        <pb n="[234]"/>7. bis terni comparati ter ternis sesqualteram, que est consonantia
        dyapente;</p>
      <p xml:id="MARLUC60035">8. terni iterum comparati ter ternis triplam, que est consonantia dyapason
        dyapente;</p>
      <p xml:id="MARLUC60036">9. igitur ternarius numerus perfectus est, eo quod ratio numerorum
        dispensat, ordinat, et disponit principium, medium, et finem.</p>
      <p xml:id="MARLUC60037">10. De hoc ternario Remigius: Sicut quaternario numero, qui est in
        dyatessaron, convenit illud quadrivium, quod est in quatuor artibus, et alia que sub figura
        quadrata continentur, sic isti ternario convenit illud trivium, quod tribus naturalibus
        artibus continetur.</p>
      <p xml:id="MARLUC60038">11. Similiter tria, scilicet tempus presens, preteritum, et futurum, ac
        etiam calor, frigus, et temperies.</p>
      <p xml:id="MARLUC60039">12. Ipse enim ternarius numerus in trinitate consistit, que est omnium
        rerum, visibilium et invisibilium, summa perfectio.</p>
      <p xml:id="MARLUC60040">
        <pb n="[236]"/>13. Ternarius numerus impar est, et ob hanc causam significationis attributus
        est maribus, quia maioris virtutis est quam par, qui est infirmiori femineo sexui
        attributus,</p>
      <p xml:id="MARLUC60041">14. nam numerus par mutabilis et divisibilis est; numerus vero impar
        indivisibilis est, continens unitatem in medio sui, que divisioni resistit.</p>
      <p xml:id="MARLUC60042">15. Ex dictis immediate colligere possumus quomodo hic ternarius numerus
        sit quaternario, qui est reducibilis ad binarium, perfectior, et per consequens consonantia
        que per divisionem ternariam in monocordo seu in aliis corporibus sonoribus reperitur, que
        est dyapente.</p>
      <p xml:id="MARLUC60043">16. Fit enim dyapente sono suavior et auditui amicabilior in suarum
        partium divisione ternaria quam dyatessaron in suarum partium quaternaria.</p>
      <p xml:id="MARLUC60044">
        <pb n="[238]"/>1. CAPITULUM QUARTUM</p>
      <p xml:id="MARLUC60045">DE CONSONANTIA DYAPASON</p>
      <p xml:id="MARLUC60046">2. Consonantia dyapason, secundum dicta Boetii, dupla proportio
        dicitur,</p>
      <p xml:id="MARLUC60047">3. de qua Remigius: Tercia simphonia est que etiam diocto dicitur, unde et
        nomen accepit, nam apud veteres cithara ex octo cordis constabat; ipsa enim dyapason omnes
        sonos includit.</p>
      <p xml:id="MARLUC60048">4. Bernardus: Pulcra simphonia dyapason in octo vocibus pollet.</p>
      <p xml:id="MARLUC60049">5. Antiqui enim numerum octonarium iustitiam vocaverunt.</p>
      <p xml:id="MARLUC60050">6. Remigius: Tertia simphonia est prima consonantia, que melius equisonat;
        vocatur emellicis, hoc est in musicis, dyapason.</p>
      <p xml:id="MARLUC60051">7. Item ipse: Concentus est similium vocum adunata societas, que dicitur
        dyapason.</p>
      <p xml:id="MARLUC60052">
        <pb n="[240]"/>8. Boetius: Consonantia dyapason, prima, maior et suavior cunctis
        consonantiis est, cuius proprietatem sensus auditus apertius comprehendit.</p>
      <p xml:id="MARLUC60053">9. Hec figura octonaria pre cunctis mirabilis est, nam octava die Ysaac
        circumcisus est post circumcisionem patris sui Abrae, et Dominus noster Ihesus Xpistus
        octava die ab eius nativitate voluit circumcidi.</p>
      <p xml:id="MARLUC60054">10. Sicut enim signum circumcisionis propter tria datum est generi humano,
        sic hec consonantia dyapason propter tria in musica data est.</p>
      <p xml:id="MARLUC60055">11. Signum namque circumcisionis primo datum est propter meritum fidei
        Abrae, ut sicut fides distabat a ceteris nationibus, sic distaret etiam circumcisionis
        signum.</p>
      <p xml:id="MARLUC60056">12. Similiter, primo, consonantia dyapason in musica data est, quia sicut
        distabat a ceteris consonantiis, quas sub se comprehendit in figura, sic distaret etiam in
        soni suavitate.</p>
      <p xml:id="MARLUC60057">
        <pb n="[242]"/>13. Secundo, signum circumcisionis datum est ut populus qui erat ex eadem
        progenie nasciturus per signum circumcisionis peculiaris ac familiaris agnosceretur.</p>
      <p xml:id="MARLUC60058">14. Secundo, etiam, dyapason consonantia in musica data est ut consonantie
        que nascuntur ex ipsa per ipsius signum et distinctiones cognoscerentur.</p>
      <p xml:id="MARLUC60059">15. Tercio, signum circumcisionis datum est, quia in tali membro
        circumcisio iussa est fieri per quod carnis origo propagaretur.</p>
      <p xml:id="MARLUC60060">16. Tercio, similiter, dyapason in musica data est, et in octonaria figura
        constituta, eo quod ipsa omnium consonantiarum est origo; continet enim in se dyatessaron et
        dyapente tamquam partes suas, sicut totum continet partes.</p>
      <p xml:id="MARLUC60061">17. Ut supra namque monstratum est, tales due consonantie, que sunt partes
        ipsius, singulariter sunt perfecte;</p>
      <p xml:id="MARLUC60062">
        <pb n="[244]"/>18. totum enim oportet esse perfectius, partes continens sic perfectas.</p>
      <p xml:id="MARLUC60063">19. Sicut enim octava dies nostre resurrectionis pre cunctis erit dulcior
        et suavior, sic hec consonantia, in octonario constituta, pre cunctis dulcior est et suavis
        recipitur ab auditu.</p>
      <p xml:id="MARLUC60064">20. Per octo suas voces intelligimus octo beatitudines; per suam binariam
        divisionem dilectionem Dei et proximi, novum testamentum et vetus, ac etiam vitam activam et
        contemplativam.</p>
      <p xml:id="MARLUC60065">21. Enchiridion: Porro maxima simphonia dyapason dicitur, eo quod in ea
        perfectior consonantia pre ceteris sit.</p>
      <p xml:id="MARLUC60066">22. Ptholomeus: Dyapason consonantia talem vocis efficit coniunctionem ut
        unus atque idem nervus esse videatur.</p>
      <p xml:id="MARLUC60067">
        <pb n="[246]"/>23. Nulla alia consonantia est que in duabus vocibus diversimode prolatis
        perfecte concordet nisi hec dyapason;</p>
      <p xml:id="MARLUC60068">24. omnes enim alie nature laboriose sunt et auditui tediose, nam in
        aliqua aliarum non est similitudo nisi in sola dyapason,</p>
      <p xml:id="MARLUC60069">25. ut probabiliter apparet in duabus vocibus diversimode prolatis,
        distantibus per dyapason, quia si una virilis est, alia puerilis, quasi unum et eundem sonum
        auditui representant.</p>
      <p xml:id="MARLUC60070">26. De aliis autem consonantiis tribus, scilicet dyapason dyatessaron,
        dyapason dyapente, et bisdyapason, dicere non oportet,</p>
      <p xml:id="MARLUC60071">27. cum componantur a dyapason, dyatessaron, et dyapente, que sunt
        simplices consonantie, et per istas simplices alie, que sunt composite, cognoscuntur.</p>
      <p xml:id="MARLUC60072">
        <pb n="[248]"/>1. CAPITULUM QUINTUM</p>
      <p xml:id="MARLUC60073">DEMONSTRATIO SECUNDUM PYTAGORICOS DYAPASON DYATESSARON NON ESSE
        CONSONANTIAM</p>
      <p xml:id="MARLUC60074">2. Proprium autem consonantiarum artis musice aut in multiplici aut in
        superparticulari quantitatis genere consistit,</p>
      <p xml:id="MARLUC60075">3. sed dyapason dyatessaron consonantia non est neque in multiplici neque
        in superparticulari inequalitatis genere;</p>
      <p xml:id="MARLUC60076">4. ipsa igitur non est consonantia.</p>
      <p xml:id="MARLUC60077">5. Preterea dyapason consonantia, que est in multiplici genere
        inequalitatis, dupla proportio dicitur.</p>
      <p xml:id="MARLUC60078">6. Dyapason dyapente, que etiam in multiplici inequalititatis genere,
        tripla proportio dicitur.</p>
      <p xml:id="MARLUC60079">
        <pb n="[250]"/>7. Inter istas autem non potest aliqua proportio reperiri, et per hoc nec
        consonantia, quia omnis consonantia in proportione est.</p>
      <p xml:id="MARLUC60080">8. Respiciunt enim sese dicte due consonantie per binarium et ternarium,
        sed inter binarium et ternarium non reperitur aliquis numerus;</p>
      <p xml:id="MARLUC60081">9. quia inter duplum et triplum non cadit aliquis medius numerus, ergo
        inter dyapason, duplam, et dyapason dyapente, triplam, non poterit aliqua consonantia
        reperiri.</p>
      <p xml:id="MARLUC60082">10. RESPONSIO</p>
      <p xml:id="MARLUC60083">11. Boetius Ptholomei sententiam approbans dicit, quoniam dyapason
        consonantia talem vocis efficit coniunctionem ut unus atque idem nervus esse videatur,</p>
      <p xml:id="MARLUC60084">12. quocirca, si qua consonantia huic fuerit addita, integra atque
        inviolata servatur, quia coniungitur sibi tamquam uni nervo.</p>
      <p xml:id="MARLUC60085">
        <pb n="[252]"/>13. Due enim voces dyapason pene una vocula sunt;</p>
      <p xml:id="MARLUC60086">14. talis enim consonantia est dyapason, ut unum effingat sonum</p>
      <p xml:id="MARLUC60087">15. Quamcunque enim consonantiam huic iunxerimus non mutabitur, quia, ut
        dictum est, iungitur sibi ut uni vocule.</p>
      <p xml:id="MARLUC60088">16. Si perfectam iungamus, perfectam servat, nec immutat ipsam, si
        imperfectam, imperfectam,</p>
      <p xml:id="MARLUC60089">17. ad instar denarii numeri, qui omnem numerum sibi additum servat, nec
        ipsum mutat.</p>
      <p xml:id="MARLUC60090">
        <pb n="[254]"/>18. Itaque consonantia dyatessaron, ut predicitur, perfecta est, et huic
        addita perfecta servatur, nec mutatur.</p>
      <p xml:id="MARLUC60091">19. Hec autem consonantia coniuncta sive composita nuncupatur, que in
        proportionibus dupla superbipartiens dicitur.</p>
      <p xml:id="MARLUC60092">20. Eius enim numeri sunt octo ad tres comparati, nam octonarius habet
        totum ternarium in se bis, insuper et eius duas partes.</p>
      <p xml:id="MARLUC60093">21. Si quis ergo inter predictos duos numeros quatuor ponat, efficientur
        isti, scilicet octo, quatuor, et tres.</p>
      <p xml:id="MARLUC60094">22. Comparentur autem octo ad quatuor, dyapason consonantia est, proportio
        dupla;</p>
      <p xml:id="MARLUC60095">23. quatuor ad tres, dyatessaron, proportio sesquitercia;</p>
      <p xml:id="MARLUC60096">24. octo ad tres, dyapason dyatessaron, que est eadem dyatessaron,
        scilicet <pb n="[256]"/>prima, sed in multiplici superpartiente numero constituta,</p>
      <p xml:id="MARLUC60097">25. unde patet quod ipsi negabant in musica numerum multiplicem
        superpartientem, in quo dicimus hanc consonantiam constitutam.</p>
      <p xml:id="MARLUC60098">26. Sed quia omnis consonantia in genere inequalitatis consistit, iccirco
        videndum est quot sint genera inequalitatis et que et quomodo in musica adducantur.</p>
      <p xml:id="MARLUC60099">27. EXPLICIT TRACTATUS SEXTUS</p>
    </body>
  </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Lucidarium, tractatus secundus</title>
        <title type="abbrev">MARLUC2</title>
        <author>Marchetus de Padua</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1990</date></editionStmt>
      <sourceDesc>
        <bibl type="edition">
          <emph>The Lucidarium of Marchetto of Padua: A Critical Edition, Translation, and
            Commentary</emph>, ed. and trans. by Jan W. Herlinger (Chicago and London: The
          University of Chicago Press, 1985), 106â€“66. As a work, this treatise is in the public
          domain. As a raw transcription, this file is free of copyright and may be reproduced and
          distributed freely. </bibl>
        <bibl type="work">
          <title>Marchettus de Padua: Lucidarium in arte musicae planae</title>
          <idno type="LML">MARCH. luc.</idno>
        </bibl>
        <listWit>
          <witness>
            <idno type="RISM">A-SP Cod. 135/6 (29.4.4), 21v (Extraits)</idno>
          </witness>
          <witness>
            <idno type="RISM">B-Br II 785, 15-38v</idno>
          </witness>
          <witness>
            <idno type="RISM">B-Br II 4144, 1-41</idno>
          </witness>
          <witness>
            <idno type="RISM">CH-E 689, 1-44</idno>
          </witness>
          <witness>
            <idno type="RISM">E-Sc 5-2-25, 5-20v</idno>
          </witness>
          <witness>
            <idno type="RISM">E-Sc 5-2-25, 76v-77v, 124-128 (Extraits)</idno>
          </witness>
          <witness>
            <idno type="RISM">F-SDI 42, 1-33v</idno>
          </witness>
          <witness>
            <idno type="RISM">GB-Ob Canon. Misc. 42, 184-185 (Extraits)</idno>
          </witness>
          <witness>
            <idno type="RISM">I-BREs D 21, 185v-186v (Extraits)</idno>
          </witness>
          <witness>
            <idno type="RISM">I-CATc D 39, 157-189</idno>
          </witness>
          <witness>
            <idno type="RISM">I-Fl Conv. Soppr. 388, 34v-52v (Extraits)</idno>
          </witness>
          <witness>
            <idno type="RISM">I-Fr 734, 74-101</idno>
          </witness>
          <witness>
            <idno type="RISM">I-Ma D. 5 inf., 52-77v</idno>
          </witness>
          <witness>
            <idno type="RISM">I-Ma I. 20 inf., 36v-39 (Extraits)</idno>
          </witness>
          <witness>
            <idno type="RISM">I-PEc 1013, 5-45v</idno>
          </witness>
          <witness>
            <idno type="RISM">I-PIu 606 (IV.9), I/1-50</idno>
          </witness>
          <witness>
            <idno type="RISM">I-Rvat lat. 5322, 1-48</idno>
          </witness>
          <witness>
            <idno type="RISM">I-Rvat Reg. lat. 1146, 7-8 (Extraits)</idno>
          </witness>
          <witness>
            <idno type="RISM">I-Sc L.V.30, 91v-119</idno>
          </witness>
          <witness>
            <idno type="RISM">I-TRE without shelfmark, 15-32v</idno>
          </witness>
          <witness>
            <idno type="RISM">I-Vnm Lat. Cl. VIII.85 (3579), 1-10 (Extraits)</idno>
          </witness>
          <witness>
            <idno type="RISM">US-Cn Case Ms. 54.1, 10v-33</idno>
          </witness>
          <witness>
            <idno type="RISM">US-Wc ML 171 J 6 Case, hv-47</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MARLUC20001">
        <pb n="[106]"/>1. INCIPIT TRACTATUS SECUNDUS</p>
      <p xml:id="MARLUC20002">CAPITULUM PRIMUM</p>
      <p xml:id="MARLUC20003">DE TONO QUID SIT</p>
      <p xml:id="MARLUC20004">2. Ad huius evidentiam est sciendum quod, secundum Remigium, tonus et
        sonus idem est, sed dyastema, hoc est distantia, inter eos est, quia sonus in una corda
        sumitur, tonus vero minus quam in duabus sumi non potest,</p>
      <p xml:id="MARLUC20005">3. propter quod dicit Henchiridion Ubaldi quod tonus est legittimum
        spacium a sono in sonum.</p>
      <p xml:id="MARLUC20006">1. CAPITULUM SECUNDUM</p>
      <p xml:id="MARLUC20007">UNDE DICATUR TONUS</p>
      <p xml:id="MARLUC20008">2. Guido: Tonus dicitur a tonando, id est a sonando, nam debet fieri sonus
        rotundus et integer a sono in sonum, sive fiat per ascensum sive per descensum.</p>
      <p xml:id="MARLUC20009">
        <pb n="[108]"/>3. Boetius: Omnis tonus coniunctionibus et quantitate duorum ptongorum, hoc
        est duorum sonorum, semper consistit.</p>
      <p xml:id="MARLUC20010">1. CAPITULUM TERCIUM</p>
      <p xml:id="MARLUC20011">DE NOMINIBUS TONI</p>
      <p xml:id="MARLUC20012">2. Auctores musice nuncupaverunt tonum epogdoum, dyastema, emelis, colon,
        et sesquioctavum.</p>
      <p xml:id="MARLUC20013">3. Epogdous dicitur ab epi, quod est supra, et gdoas, octo arismetrica
        ratione, eo quod novenarius numerus est supra octonarium, in quibus numeris tonus extat.</p>
      <p xml:id="MARLUC20014">4. Dyastema in musica tonus est, nam dyastema grece, latine interspacium
        vel intervallum duorum ptongorum dicitur.</p>
      <p xml:id="MARLUC20015">5. Emelis sonus secundum Boetium tonus est in musica, id est aptus melo in
        una intensione.</p>
      <p xml:id="MARLUC20016">
        <pb n="[110]"/>6. Colon gramatica ratione tonus est, nam colon grece, latine membrum; est
        namque tous membrum omnium simphoniarum.</p>
      <p xml:id="MARLUC20017">7. Sesquioctavus in numeris tonus est, nam sesqui grece, latine totum et
        octava pars, et hii numeri sunt novem comparati ad octo; habet namque novenarius totum
        octonarium et eius octavam partem.</p>
      <p xml:id="MARLUC20018">8. Igitur sic dicamus: Tonus in arismetrica epogdous dicitur, colon in
        gramatica, sesquioctavus in numeris, dyastema et emelis in musica.</p>
      <p xml:id="MARLUC20019">1. CAPITULUM QUARTUM</p>
      <p xml:id="MARLUC20020">IN QUIBUS NUMERIS CONSTITUATUR TONUS.</p>
      <p xml:id="MARLUC20021">2. Sciendum est quod, secundum omnes auctores musice, tonus, sive natura
        eius, dicitur consistere in proportione novenarii numeri ad octonarium.</p>
      <p xml:id="MARLUC20022">3. Qua ratione autem hoc sit nundum invenitur fuisse ab auctoribus
        demonstratum.</p>
      <p xml:id="MARLUC20023">
        <pb n="[112]"/>4. Hoc autem demonstrare intendimus, circa quod hoc ordine procedemus:</p>
      <p xml:id="MARLUC20024">5. Primo enim ostendemus qua ratione tonus consistat in novenario numero
        et non in maiori numero vel minori.</p>
      <p xml:id="MARLUC20025">6. Secundo per hoc ostendemus quomodo tonus se habeat ad octonarium
        numerum.</p>
      <p xml:id="MARLUC20026">7. Tercio ex hiis concludetur quod natura toni consistit in proportione
        numeri novenarii ad octonarium et non in aliorum proportionibus numerorum.</p>
      <p xml:id="MARLUC20027">8. PRIMUM DICTI CAPITULI</p>
      <p xml:id="MARLUC20028">9. Quantum ad primum, est sciendum quod, secundum omnes phylosophos et
        doctores in istis materialibus, numerus causatur ex divisione continui;</p>
      <p xml:id="MARLUC20029">10. et in tot partes in quot potest dividi continuum, et eo modo quo
        potest dividi, tot possunt esse numeri, et eodem modo etiam augmentari;</p>
      <p xml:id="MARLUC20030">
        <pb n="[114]"/>11. propter quod ipsi dicunt quod quia continuum est divisibile in infinitum,
        ideo numerus est augmentabilis in infinitum.</p>
      <p xml:id="MARLUC20031">12. Nunc autem sic est, quod continuum ultimiori divisione in qua possit
        dividi, si omnem divisionem comprehendere volumus ita ut non reducatur, est ipsius divisio
        in tres partes,</p>
      <p xml:id="MARLUC20032">13. nam si divideremus primo ipsum in quatuor, esset ipsum dividere in bis
        duas; si in quinque, in tres et duas; si in sex, in bis tres; et cetera; et sic, tales
        divisiones non essent prime, sed ad alias reducerentur.</p>
      <p xml:id="MARLUC20033">
        <pb n="[116]"/>14. Si autem ipsum continuum divideremus in duas, illa non esset ipsius prima
        maior divisio, cum plus contineat ipsius divisio in tres.</p>
      <p xml:id="MARLUC20034">15. Sic ergo patet quod continuum, primo et de se primaria et maiori
        divisione, divisibile est in tres partes.</p>
      <p xml:id="MARLUC20035">16. Multiplicando autem divisiones, si volumus partes dividere divisione
        qua divisum est totum, de qualibet trium partium faciemus tres, et sic habebimus novem.</p>
      <p xml:id="MARLUC20036">
        <pb n="[118]"/>17. Et si illas tres in alias tres dividemus, faciemus alias novem.</p>
      <p xml:id="MARLUC20037">18. Et sic de novem in novem per talem divisionem partium esset processus
        usque in infinitum, ut in presenti figura patet.</p>
      <p xml:id="MARLUC20038">[Marchetus, 188; text: Totum, partes] <figure>
          <graphic url="/images/MARLUC2_01GF.gif"/>
        </figure></p>
      <p xml:id="MARLUC20039">
        <pb n="[120]"/>19. Patet ergo ex dictis quod ultra novenarium numerum per divisionem
        continui procedendo et partium ipsius per maiorem et primariam divisionem semper de
        novenario in novenarium procedimus.</p>
      <p xml:id="MARLUC20040">20. Et ista novenaria ita se habent ad invicem, quod primus novenarius
        plus continet de ipso continuo quam secundus, quia consurgit ex primis partibus eius;</p>
      <p xml:id="MARLUC20041">21. secundus vero minus continet quam primus, quia consurgit ex partibus
        partium, et sic deinceps.</p>
      <p xml:id="MARLUC20042">22. Habemus igitur ex dictis quod, cum sumus ad novenariam divisionem <pb n="[122]"/>continui, non est ulterius procedendum et infra ipsum novenarium non est
        standum, eo quod non est perfecta divisio, sed statim de uno novenario ad alium nos
        transferimus.</p>
      <p xml:id="MARLUC20043">23. Et quia in numero novenario consistit perfectio divisionis continui et
        partium, inde est quod in corporibus sonoribus, puta in fidibus, novenaria pars una aliter
        sonat quam novenaria pars alia, quia ista plus ascendit, quia minus continet de
        continuo.</p>
      <p xml:id="MARLUC20044">24. Et iterum novenaria alia parte sumpta mutabitur sonus et altior fiet,
        quia minus adhuc continebit de ipso continuo.</p>
      <p xml:id="MARLUC20045">25. Silogizemus ergo sic:</p>
      <p xml:id="MARLUC20046">26. Dictum est superius quod tonus est legittimum spacium de sono in
        sonum;</p>
      <p xml:id="MARLUC20047">27. sed hic scilicet transitus de sono in sonum fit transeundo de
        novenario in novenarium in partibus continui, ex quibus numerus causatur;</p>
      <p xml:id="MARLUC20048">
        <pb n="[124]"/>28. ergo in novenario numero, et non in plus nec in minus, consistit
        substantia et natura et totalis vel formalis ratio ipsius toni.</p>
      <p xml:id="MARLUC20049">29. Ex hoc sequitur quod tonus sit illud quod est maius et perfectius in
        tota musica; consistit enim in novenario numero, ultra quem divisione primaria et maiori non
        est possibile transire in causando numerum et continuum dividendo; et sic demonstratum est
        primum.</p>
      <p xml:id="MARLUC20050">30. SECUNDUM SIMUL ET TERCIUM DICTI CAPITULI</p>
      <p xml:id="MARLUC20051">31. Sequitur videre secundum, scilicet illud quod additur, scilicet quod
        oporteat fieri proportio novenarii ad octonarium,</p>
      <p xml:id="MARLUC20052">
        <pb n="[126]"/>32. ad quod ostendendum oportet quod nos ad minorem divisionem continui,
        scilicet binariam, transferamus.</p>
      <p xml:id="MARLUC20053">33. Dividamus igitur continuum in duas partes, quas partes in duas alias
        dividamus, et illas in duas alias, et sic usque in infinitum; nunquam quaternarium numerum
        excedemus, ut in presenti figura patet.</p>
      <p xml:id="MARLUC20054">[Marchetus, 126; text: Totum, partes]</p>
      <p xml:id="MARLUC20055">
        <pb n="[128]"/>34. Et primus quaternarius plus continebit de continuo quam secundus et sic
        deinceps.</p>
      <p xml:id="MARLUC20056">35. Et quia in plus non possumus dividere, inde est quod per quaternarium
        oportet nos omnes proportiones reducere musicales, que de se possunt duplicari;</p>
      <p xml:id="MARLUC20057">36. quia sicut est proportio duorum ad unum, ita est proportio unius ad
        duo, et sic de aliis.</p>
      <p xml:id="MARLUC20058">37. Duplicando ergo proportiones habemus quaternarium numerum duplicatum,
        et sic habemus octo.</p>
      <p xml:id="MARLUC20059">38. Sed quia omnis proportio oportet quod consistat in toto vel in
        parte,</p>
      <p xml:id="MARLUC20060">39. quod autem continet aliud oportet quod excedat ipsum in aliquo, alias
        enim non posset ipsum continere,</p>
      <p xml:id="MARLUC20061">40. oportet igitur quod tonus, qui continet proportiones etiam duplicatas,
        in aliquo excedat ipsas proportiones; sed ipse proportiones duplicate consistunt in
        octonario numero;</p>
      <p xml:id="MARLUC20062">
        <pb n="[130]"/>41. oportet ergo quod tonus ipsas continens in aliquo excedat ipsas; non
        potest autem plus eas excedere quam in uno ratione ante dicta, cum consistat in novenario
        numero.</p>
      <p xml:id="MARLUC20063">42. Et sic patet secundum simul et tercium, scilicet quod natura toni et
        essentia eius consistat in novenario numero ad octonarium comparato.</p>
      <p xml:id="MARLUC20064">1. CAPITULUM QUINTUM</p>
      <p xml:id="MARLUC20065">DEMONSTRATIO PARTIUM TONI</p>
      <p xml:id="MARLUC20066">2. Ostenso superius de quiditate toni et natura ipsius, de ipsius partibus
        est videndum,</p>
      <p xml:id="MARLUC20067">3. circa quod hoc ordine procedemus:</p>
      <p xml:id="MARLUC20068">4. Primo enim ostendemus quot sint rationabiliter partes toni;</p>
      <p xml:id="MARLUC20069">
        <pb n="[132]"/>5. secundo ex eis quid sint et quot semitonia ostendemus.</p>
      <p xml:id="MARLUC20070">6. PRIMUM DICTI CAPITULI</p>
      <p xml:id="MARLUC20071">7. Quoad primum est sciendum quod tonus habet quinque partes et non plures
        neque pauciores, quod sic demonstramus:</p>
      <p xml:id="MARLUC20072">8. Probatum est superius tonum consistere in perfectione numeri novenarii,
        quod ostendimus ad sensum in corporibus sonoribus, puta in monacordo et aliis.</p>
      <p xml:id="MARLUC20073">9. Nunc autem ita est, quod novenarius numerus nunquam potest dividi in
        partes equales;</p>
      <p xml:id="MARLUC20074">10. est enim ibi unitas que resistit dividi, et per consequens neque
        subdividi:</p>
      <p xml:id="MARLUC20075">
        <pb n="[134]"/>11. nunquam enim potest dividi novem per duos, quatuor, sex, et octo,
        equaliter ipsum dicimus dividendo,</p>
      <p xml:id="MARLUC20076">12. et tota ratio est propter eius imparitatem.</p>
      <p xml:id="MARLUC20077">13. Relinquitur ergo quod partes ipsius esse debeant inequales,</p>
      <p xml:id="MARLUC20078">14. ita quod unus sit prima pars; de uno ad tres, secunda; de tribus ad
        quinque, tercia; de quinque ad septem, quarta; de septem ad novem, quinta; et talis quinta
        pars est quintus numerus impar totius novenarii.</p>
      <p xml:id="MARLUC20079">
        <pb n="[136]"/>15. Sic patet quod tonus non potest habere nisi quinque partes, neque plures,
        neque pauciores,</p>
      <p xml:id="MARLUC20080">16. ita quod quinque partes faciunt totum tonum; et sic patet primum.</p>
      <p xml:id="MARLUC20081">17. SECUNDUM DICTI CAPITULI</p>
      <p xml:id="MARLUC20082">18. Quoad secundum, est sciendum quod quatuor partes ipsius non
        comprehendunt totum tonum, et ideo vocantur semitonia omnia illa que comprehendunt infra
        quinque, a semi, quod est imperfectum seu pars;</p>
      <p xml:id="MARLUC20083">19. unde semitonium quasi pars toni.</p>
      <p xml:id="MARLUC20084">20. Huismodi autem partes in tono, seu huiusmodi semitonia, fuerunt in
        musica adinventa, ut per dissonantias coloratas, seu cuiusdam pulcritudinis ipsarum, ad
        perfectiores, seu pulcriores, in cantu consonantias veniamus, sicut infra de consonantiis et
        dissonantias ostendetur.</p>
      <p xml:id="MARLUC20085">
        <pb n="[138]"/>21. Et ideo merito consurgit ex partibus inequalibus ipsius toni, ut innuatur
        ex tali inequalitate talis dissonantia causari ac etiam inveniri,</p>
      <p xml:id="MARLUC20086">22. quod maxime apparet in corporibus sonoribus, sicut in monacordo, ubi
        ostenditur quod nature istorum semitoniorum in quinque partes spacium ipsius toni scilicet
        dividendo clarissime cognoscuntur.</p>
      <p xml:id="MARLUC20087">23. Quarum quelibet quinta pars vocatur dyesis, quasi decisio seu divisio
        summa;</p>
      <p xml:id="MARLUC20088">24. hec est maior divisio que possit in tono cantabili reperiri.</p>
      <p xml:id="MARLUC20089">25. Due autem simul iuncte ex istis quinque componunt semitonium
        enarmonicum, quod minus est, quod a Platone vocatum est lima, continens duas dyeses;</p>
      <p xml:id="MARLUC20090">
        <pb n="[140]"/>26. tres vero ex istis dyesibus faciunt semitonium dyatonicum, quod maius
        est, quod quidem vocatur apotome maius, id est pars maior toni in duas divisi;</p>
      <p xml:id="MARLUC20091">27. quatuor autem dyeses cromaticum semitonium constituunt;</p>
      <p xml:id="MARLUC20092">28. de quibus omnibus per ordinem est videndum.</p>
      <p xml:id="MARLUC20093">1. CAPITULUM SEXTUM</p>
      <p xml:id="MARLUC20094">DE DYESI</p>
      <p xml:id="MARLUC20095">2. Dyesis quinta pars est toni, puta cum aliquis tonus bipartitur propter
        aliquam dissonantiam colorandam supple terciam, sextam, sive decimam tendendo ad aliquam
        consonantiam;</p>
      <p xml:id="MARLUC20096">3. quia prima pars toni sic divisi, si per ascensum fit, maior est, et
        vocatur croma;</p>
      <p xml:id="MARLUC20097">
        <pb n="[142]"/>4. pars vero que restat dyesis dicitur, ut hic:</p>
      <p xml:id="MARLUC20098">[Marchetus, 142]</p>
      <p xml:id="MARLUC20099">5. Et nota quod natura dyesis maxime cognoscitur per comparationem ad
        semitonium cromaticum, propter quod multum de dyesi ostendetur naturam cromatici
        ostendendo.</p>
      <p xml:id="MARLUC20100">
        <pb n="[144]"/>1. CAPITULUM SEPTIMUM</p>
      <p xml:id="MARLUC20101">DE SEMITONIIS DYATONICO ET ENARMONICO SIMUL, EO QUOD UNUM PER ALIUD MELIUS
        COGNOSCATUR</p>
      <p xml:id="MARLUC20102">2. Semitonium minus seu enarmonicum est quod continet duas dyeses, quo
        quidem utimur in plano cantu.</p>
      <p xml:id="MARLUC20103">3. Dyatonicum vero tres continet dyeses, quo quidem non utimur in cantu
        plano, eo quod propter suam maioritatem excedat omnes consonantiarum proportiones,
        dissonantiam inde creans.</p>
      <p xml:id="MARLUC20104">4. Utimur enim eo in cantibus mensuratis.</p>
      <p xml:id="MARLUC20105">5. Huiusmodi autem semitonia sic ad invicem recognoscuntur:</p>
      <p xml:id="MARLUC20106">6. Semitonium dyatonicum est quando fit permutatio b rotundi in [sqb]
        quadrum vel e converso propter ascensum vel descensum, ut hic:</p>
      <p xml:id="MARLUC20107">[Marchetus, 144]</p>
      <p xml:id="MARLUC20108">
        <pb n="[146]"/>7. Nam ab a acuto ad primum b, scilicet rotundum, est semitonium enarmonicum,
        quod, ut predicitur, minus est;</p>
      <p xml:id="MARLUC20109">8. a primo b ad secundum [sqb], scilicet quadratum, est semitonium
        dyatonicum, quod dicitur maius.</p>
      <p xml:id="MARLUC20110">9. In secunda figura a primo b ad secundum [sqb] dyatonicum semitonium
        est;</p>
      <p xml:id="MARLUC20111">10. a secundo vero [sqb] ad c acutum semitonium enarmonicum est.</p>
      <p xml:id="MARLUC20112">11. Sicque patet quomodo tonus qui est ab a acuto ad secundum [sqb] in
        enarmonicum et dyatonicum semitonia dividatur</p>
      <p xml:id="MARLUC20113">
        <pb n="[148]"/>12. et tonus qui est a primo b ad c predictum in dyatonicum et
        enarmonicum.</p>
      <p xml:id="MARLUC20114">13. Ex enarmonico et dyesi consurgit dyatonicum, ex dyatonico et dyesi
        cromaticum, ex cromatico et dyesi tonus.</p>
      <p xml:id="MARLUC20115">14. Continet sicque enarmonicum duas dyeses, dyatonicum tres, cromaticum
        quatuor; tonus vero ex quinque dyesibus est formatus.</p>
      <p xml:id="MARLUC20116">1. CAPITULUM OCTAVUM</p>
      <p xml:id="MARLUC20117">DE SEMITONIO CROMATICO</p>
      <p xml:id="MARLUC20118">2. Cromaticum semitonium est illud quod de quinque dyesibus quas habet
        tonus quatuor comprehendit, et, ut predicitur, semper cum dyesi tonum perficit.</p>
      <p xml:id="MARLUC20119">3. Fit enim cum aliquis tonus bipartitur propter aliquam dissonantiam
        colorandam, puta terciam, sextam, sive decimam tendendo ad aliquam consonantiam,</p>
      <p xml:id="MARLUC20120">4. nam prima pars toni sic divisibilis, si per ascensum fiat, erit maior,
        que dicitur croma; pars que restat dyesis est, ut hic:</p>
      <p xml:id="MARLUC20121">
        <pb n="[150]"/>[Marchetus, 150]</p>
      <p xml:id="MARLUC20122">5. Dicitur enim cromaticum a cromate; est namque croma in greco color.</p>
      <p xml:id="MARLUC20123">6. Inde cromaticum color pulcritudinis appellatur, quia propter decorem
        pulcritudinemque dissonantiarum dividitur tonus ultra divisionem dyatonici et enarmonici
        generis, ut a consonantia que sequitur dissonantias per minorem distantiam per motum
        utriusque distetur</p>
      <p xml:id="MARLUC20124">
        <pb n="[152]"/>7. ita videlicet quod in tali distantia supra vel infra unius toni prolatio
        semper extet, ut hic:</p>
      <p xml:id="MARLUC20125">[Marchetus, 152]</p>
      <p xml:id="MARLUC20126">8. Nisi forte fiat talis toni bipartitio per descensum, que est minus
        propria in dissonantias tendentibus ad consonantias, ut hic:</p>
      <p xml:id="MARLUC20127">
        <pb n="[154]"/>[Marchetus, 154]</p>
      <p xml:id="MARLUC20128">9. Hec enim bipartitio toni debet fieri cum colore ficticio, ut qui eam
        profert fingat in primo descensu, qui est dyesis, ac si vellet post talem descensum sursum
        redire;</p>
      <p xml:id="MARLUC20129">10. post hec cromaticum descendat, et sic consonantia, licet minus
        naturaliter et proprie, subsequitur.</p>
      <p xml:id="MARLUC20130">11. Quare autem debet distare dissonantia ante consonantiam per minorem
        distantiam <pb n="[156]"/>inferius de consonantiis et dissonantiis ostendetur.</p>
      <p xml:id="MARLUC20131">1. CAPITULUM NONUM</p>
      <p xml:id="MARLUC20132">DE PROPORTIONIBUS IN QUIBUS CONSISTIT TONUS, AC ETIAM SEMITONIUM
        ENARMONICUM ET DYATONICUM</p>
      <p xml:id="MARLUC20133">2. Dictum est supra quod tonus dicitur sesquioctavus; et hoc nomen a
        proportionibus fuit sumptum.</p>
      <p xml:id="MARLUC20134">3. Dicitur enim a sesqui, quod est totum, et octava pars, eo quod maior
        numerus, qui est novenarius, continet totum minorem, scilicet octonarium, et eius octavam
        partem, in quibus numeris et proportionibus eorundem naturam toni dicimus consistere, ut
        supra monstratum est.</p>
      <p xml:id="MARLUC20135">4. Et ideo oportet, ex quo natura toni consistit in eis, quod per
        proportiones <pb n="[158]"/>ipsorum ad invicem divisio proportionum toni etiam
        cognoscatur.</p>
      <p xml:id="MARLUC20136">5. Proportiones autem toni per ipsos proportionabiles numeros, octonarium
        scilicet et novenarium, taliter cognoscuntur.</p>
      <p xml:id="MARLUC20137">6. Nam proportionando primum octonarium primo novenario non cadit aliquis
        numerus medius inter ipsos, et per consequens non potest ibi aliqua proportio nisi octonarii
        ad novenarium reperiri.</p>
      <p xml:id="MARLUC20138">7. Sed si multiplicantur ambo predicti numeri, scilicet in sedecim et
        decem et octo, inter hos cadit naturalis numerus, qui est decimus septimus.</p>
      <p xml:id="MARLUC20139">8. Igitur decimus septimus numerus ad sextum decimum comparatus habet
        ipsum totum et eius sextam decimam partem; et vocatur hec proportio sesquisexta decima.</p>
      <p xml:id="MARLUC20140">9. In hac autem proportione est semitonium dyatonicum, quod maius dicitur,
        enarmonico comparatum.</p>
      <p xml:id="MARLUC20141">
        <pb n="[160]"/>10. Hoc semitonium vocatur apotome maius, hoc est pars maior, toni medietatem
        excedens.</p>
      <p xml:id="MARLUC20142">11. Decimus octavus numerus ad decimum septimum comparatus habet eum totum
        et eius decimam septimam partem; et vocatur hec proportio sesquiseptima decima.</p>
      <p xml:id="MARLUC20143">12. In hac quidem proportione est semitonium enarmonicum, quod minus
        dicitur.</p>
      <p xml:id="MARLUC20144">13. Hoc semitonium a Platone vocatum est lima, continens duas dyeses.</p>
      <p xml:id="MARLUC20145">1. CAPITULUM DECIMUM</p>
      <p xml:id="MARLUC20146">DE PROPORTIONIBUS CONSONANTIARUM ET DISSONANTIARUM</p>
      <p xml:id="MARLUC20147">2. Quoniam musica est superius diffinita, quod est scientia que in numeris
        et proportionibus consistit,</p>
      <p xml:id="MARLUC20148">
        <pb n="[162]"/>3. viso et declarato quomodo in eisdem numeris et proportionibus consistat
        musica quoad tonos et semitonia eorundem,</p>
      <p xml:id="MARLUC20149">4. presentialiter videamus quomodo consistat in eisdem numeris et
        proportionibus eorundem quoad consonantias que consurgunt in musica ex eisdem,</p>
      <p xml:id="MARLUC20150">5. ubi primo sciendum est, quod de numeris et proportionibus eorundem
        nichil ad musicum ut musicus est, sed de eis pertinet ad arismetricam absolute.</p>
      <p xml:id="MARLUC20151">6. Videre enim quomodo tria se habeant ad quinque absolute non est musici,
        sed arismetrici, consideratio principalis.</p>
      <p xml:id="MARLUC20152">7. Sed de numeris et proportionibus applicatis ad cantum ad musicam
        pertinet, nam solum musica est de cantu.</p>
      <p xml:id="MARLUC20153">8. Videre igitur ex quibus proportionibus numeralibus in cantu
        proportionando scilicet voces et notas numeratas ad <pb n="[164]"/>invicem consurgat
        consonantia in cantu et ex quibus dissonantia, hec consideratio musici est.</p>
      <p xml:id="MARLUC20154">9. Et hoc per experientiam est notandum solum in musica posse cognosci,
        puta in corporibus sonoribus,</p>
      <p xml:id="MARLUC20155">10. que, si dividuntur per partes, ille numerate, ad invicem
        proportionate, in pulsando meliorem reddunt consonantiam in una proportione quam in
        alia,</p>
      <p xml:id="MARLUC20156">11. et diversam in una proportione partium ab alia reddere consonantiam
        reperimus,</p>
      <p xml:id="MARLUC20157">12. quod est in vocibus ad sensum proportionando scilicet voces numeratas
        diversimode ad invicem,</p>
      <p xml:id="MARLUC20158">13. et ex eis diversimoda consonantia tunc consurgit,</p>
      <p xml:id="MARLUC20159">14. quod de dissonantiis idem dicimus.</p>
      <p xml:id="MARLUC20160">
        <pb n="[166]"/>15. Quare autem duo numeri partium ad alios comparati, vel plures, interdum
        reddant consonantiam et interdum dissonantiam, hoc non est ratione numerorum,</p>
      <p xml:id="MARLUC20161">16. sed ratione vocum partium corporis sonori se habentium per excessum
        vel per defectum proportionis, et tunc reddunt dissonantiam,</p>
      <p xml:id="MARLUC20162">17. vel in quadam debita proportione seu adequatione et tunc reddunt
        consonantiam.</p>
      <p xml:id="MARLUC20163">18. Igitur priusquam de consonantiis et dissonantiis tractemus, de numeris
        et de proportionibus prout in consonantiis et dissonantiis consistunt et de principalibus ad
        quos et ad quas omnes numeri alii et proportiones reducuntur principaliter videamus,</p>
      <p xml:id="MARLUC20164">19. simul videndo quomodo in ipsis numeris et proportionibus sumantur
        consonantie et dissonantie eorundum.</p>
      <p xml:id="MARLUC20165">20. EXPLICIT TRACTATUS SECUNDUS</p>
    </body>
  </text>
</TEI>
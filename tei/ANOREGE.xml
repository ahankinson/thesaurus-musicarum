<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Regulae generales de compositione cantus</title>
        <title type="abbrev">ANOREGE</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Beth Garfinkel</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2001">2001</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Fritz Feldmann, <emph>Musik und Musikpflege im mittelalterlichen
            Schlesien</emph>, Darstellungen und Quellen zur schlesischen Geschichte, Band 37
          (Breslau: Trewendt und Granier, 1938), 193â€“94. </bibl>
        <bibl type="work">
          <title>Anonymous: Regulae generales de compositione cantus</title>
          <idno type="LML">REG. COMP.</idno>
        </bibl>
        <listWit>
          <witness>
            <idno type="RISM">PL-WRu I.Q.43, 142</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOREGE0001">
        <pb n="[193]"/>Regulae generales de compositione cantus</p>
      <p xml:id="ANOREGE0002">Anonymi cuiusdam.</p>
      <p xml:id="ANOREGE0003">(Staatsbibl. Breslau I Qu 43 fol. 142r)</p>
      <p xml:id="ANOREGE0004">Qui vult componere aliquem cantum, videat primo, quem tonum velit
        facere in tali cantu. Omnes autem autenti a finali sua ad octavam ascendunt regulariter;
        licenter vero ad nonam vel decimam. Descendunt autem a finali ad proximam, infra quam nulla
        eis licentia conceditur. Excipitur inde quintus, qui ad nullam descendit ultra finalem
        propter semitonium propinquum finali, quod non admittit descensum competentem. Plagales
        omnes a finali usque ad quintam ascendunt -- regulariter -- et licenter sextam assumunt.
        Quintam tamen et sextam raro attingere debent. Descendunt autem omnes subiugales a finali
        usque ad quartam vel etiam quintam -- regulariter --; nam licentiam descendendi neque
        autentis neque plagalibus usquam legi concessam.</p>
      <p xml:id="ANOREGE0005">Omnis cantus iudicandus est per tenorem et sedem finalem atque
        ascensum et descensum. In cantibus autem, qui tam laxe et concisse componuntur, quod duorum
        modorum cursum videntur habere, ut haec cantilena "Ter terni", cantoris arbitrio
        relinquitur, ut talem ei tonum adaptet, cui cantus principium competentius respondit.</p>
      <p xml:id="ANOREGE0006">Item secundum sensum verborum variari debet cantus, ut si sensus sit
        curialis et morosus: fiat cantus de primo tono, si gravis et raucus: de secundo, si severus
        et indignans: de tertio, si adulatorius: de quarto, si petulans et lascivus: de quinto, si
        tristis et lacrimosus: de sexto, si inimicitie: de septimo, si maturus et matronalis: fiat
        de octavo.</p>
      <p xml:id="ANOREGE0007">Item juvenum rogatu cantus fiat lascivus, senum vero morosus et
        severitatem exprimens.</p>
      <p xml:id="ANOREGE0008">Item in cantibus discipulorum id observetur, ut finalem saepe
        repetant, circa illam versentur et in quartam [!] rarissime pausent, et in quinta nullo modo
        et si alias quintum aliquando attigerint, descendendo statim ad infra recurrant. In cantibus
        autem magistrorum id observetur, ut in acutis maxime versentur et postquam a finali in
        quinta bis vel ter pausaverunt, finalem revisant, rursumque ad superiores festinando se
        transferant.</p>
      <p xml:id="ANOREGE0009">Item cantus sic moderetur, ut in prosperis exaltetur et in adversis
        deprimatur.</p>
      <p xml:id="ANOREGE0010">Item una clausula non nimium repetatur, nisi esset valde decens, quod
        secundo repeteretur.</p>
      <p xml:id="ANOREGE0011">Item aliquando nota concordet cum textu, ut si textus sonat "ut sol
        refulget", et sic etiam nota sit talis scilicet "ut sol re". Exemplum habes in historia de
        sancto Vincentio confessore in: "Ut sol Vincentius".</p>
      <p xml:id="ANOREGE0012">Item ibi cantus pausationem recipiat, ubi sensus verborum
        distinctionem facit.</p>
      <p xml:id="ANOREGE0013">Item in subiugalibus nunquam ponantur quintae a finali, quartae autem
        supra vel infra libere ponantur.</p>
      <p xml:id="ANOREGE0014">Item quintae in tertio non ponantur. In quinto ponantur quintae et
        tertiae, quae sonent ditonum et semiditonum. Subiugales infra finalem vel <pb n="[194]"
        />supra quartam rarissime attingant, principales vero praeter quintum ad proximam a finali
        deponantur, ad octavam autem toni quintus quam alii principales potenter ascendunt, sed
        nonam vel decimam rarissime contingant.</p>
      <p xml:id="ANOREGE0015">Item pulchrum sonum reddunt, si remissae [voces?] aliquotiens statim
        in eisdem vocibus eleventur, verumtamen quarta multo dulciorem sonum facit; et maxime in
        tertio tono, si interdum ter vel quater vel eo amplius repercutiatur, in antiphona "O
        gloriosum lumen".</p>
      <p xml:id="ANOREGE0016">Item pulchrum est, si per quas notas neuma descendit, per easdem
        statim reascendat.</p>
      <p xml:id="ANOREGE0017">Item decentior in cantu sonus est, si diatessaron interdum variatur,
        ita ut semiditonus vel ditonus nunc praecedat nunc sequatur.</p>
      <p xml:id="ANOREGE0018">Et nota, quod cantus taliter compositos musici accuratos vocant, quia
        in eorum compositione cura adhibetur et non ad sortem rustice componuntur.</p>
    </body>
  </text>
</TEI>

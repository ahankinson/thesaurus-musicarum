<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Libellus cantus mensurabilis</title>
        <title type="abbrev">MURLIBM1_MMBAH165</title>
        <author><persName>Johannes de Muris</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Transcriber</resp>
          <persName>Oliver B. Ellsworth</persName>
        </respStmt>
        <respStmt>
          <resp>Corrector</resp>
          <persName>Travis Yeager</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2008">2008</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Milan, Biblioteca Ambrosiana, MS H.165.inf, ff. 18vâ€“22v. </bibl>
        <bibl type="work">
          <title>Iohannes de Muris: Ars practica mensurabilis cantus (= Libellus cantus
            mensurabilis)</title>
          <idno type="LML">IOH. MUR. Lib.</idno>
        </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MURLIBM1_MMBAH1650001">
        <pb n="[f.18v]"/>Sequitur practica musicae Ioannis de Muris doctoris Parisiensis.</p>
      <p xml:id="MURLIBM1_MMBAH1650002">QVilibet in arte practica mensurabilis cantus erudiri
        mediocriter affectans scribat diligenter quae sequuntur summarie conpilata.</p>
      <p xml:id="MURLIBM1_MMBAH1650003">Primo notandum est quod quinque sunt partes prolationis.
        scilicet. Maxima Longa Breuis Semibreuis et Minima et sunt heae [MX,L,B,S,M]</p>
      <p xml:id="MURLIBM1_MMBAH1650004">Maxima perfecta ualet tres longas siue de modo perfecto siue
        imperfecto.</p>
      <p xml:id="MURLIBM1_MMBAH1650005">Si longae sunt de modo perfecto Maxima ualet nouem tempora.
        si de imperfecto ualet sex ut hic. exempla perfecta [MX,L,L,L,MX,B,B,B,B,B,B,B,B,B] Exempla
        imperfecta [MX,B,B,B,B,B,B].</p>
      <p xml:id="MURLIBM1_MMBAH1650006">Maxima uero imperfecta ualet duas longas siue de modo
        perfecto siue de imperfecto. Si de modo perfecto valet sex tempora ut hic
        [MX,L,L,MX,B,B,B,B,B,B]. si de modo imperfecto ualet quattuor tempora ut hic
        [MX,L,L,MX,B,B,B,B]</p>
      <p xml:id="MURLIBM1_MMBAH1650007">Ex his infertur quod Maxima potest esse perfecta longis
        existentibus imperfectis. et e conuerso Maxima potest esse imperfecta longis existentibus
        perfectis.</p>
      <p xml:id="MURLIBM1_MMBAH1650008">Longa de modo perfecto ualet tres breves ut hic [L,B,B,B] In
        modo imperfecto ualet duas ut hic: [L,B,B].</p>
      <p xml:id="MURLIBM1_MMBAH1650009">Breuis in tempore perfecto ualet tres semibreues ut hic
        [B,S,S,S] sed in tempore imperfecto ualet duas ut hic [B,S,S]</p>
      <p xml:id="MURLIBM1_MMBAH1650010">Semibreuis in maiori prolatione ualet tres minimas ut hic
        [S,M,M,M] In minori uero duas ut hic [S,M,M]</p>
      <p xml:id="MURLIBM1_MMBAH1650011">Pro quibus notandum est quod duplex est modus. scilicet.
        perfectus et imperfectus. Modus perfectus est quando longa ualet tres breves ut hic
        [L,B,B,B] Imperfectus quando ualet duas ut hic [L,B,B]</p>
      <p xml:id="MURLIBM1_MMBAH1650012">Item duplex est tempus. scilicet. perfectum et imperfectum.
        Perfectum tempus est quando breuis ualet tres semibreves ut hic [B,S,S,S] Imperfectum quando
        ualet duas ut hic [B,S,S]</p>
      <p xml:id="MURLIBM1_MMBAH1650013">Nota item quod duplex est prolatio. scilicet. perfecta et
        imperfecta. Perfecta que uocatur maior. Imperfecta uero minor.</p>
      <p xml:id="MURLIBM1_MMBAH1650014">Perfecta siue maior prolatio est quando semibreuis ualet
        tres minimas ut hic [S,M,M,M]</p>
      <p xml:id="MURLIBM1_MMBAH1650015">Imperfecta uero siue minor prolatio est quando semibreuis
        valet duas minimas tantum ut hic [S,M,M]</p>
      <p xml:id="MURLIBM1_MMBAH1650016">De imperfectione notarum.</p>
      <p xml:id="MURLIBM1_MMBAH1650017">
        <pb n="[f.19r]"/>INsuper notandum est quod omnis nota perfecta potest imperfici a tertia
        parte sui ualoris. Et potest perfici per additionem tertiae partis sui ualoris. Itaque
        perfectio consistit in numero ternario. Imperfectio uero in binario.</p>
      <p xml:id="MURLIBM1_MMBAH1650018">Maxima perfecta in toto et in partibus potest imperfici quo
        ad totum: uel quo ad partes.</p>
      <p xml:id="MURLIBM1_MMBAH1650019">Quo ad totam uel a parte ante uel a parte post. A parte ante
        quando sola longa precedit ut hic [L,MX] A parte post quando eam sequitur sola longa uel
        quattuor uel sex uel septem longe ut hic:
        [MX,L,MX,L,L,L,L,MX,L,L,L,L,L,L,MX,L,L,L,L,L,L,L]</p>
      <p xml:id="MURLIBM1_MMBAH1650020">Quo ad partes dupliciter. scilicet. quo ad partes propinquas
        et quo ad partes remotas.</p>
      <p xml:id="MURLIBM1_MMBAH1650021">Pro quo notandum est quod partes propinquae alicuius totius
        sunt illae in quibus ipsum totum immediate diuiditur: sicut maximarum partes propinquae sunt
        longae. Longarum breues. Breuium semibreues. Semibreuium minimae.</p>
      <p xml:id="MURLIBM1_MMBAH1650022">Partes remote sunt partes partium propinquarum.</p>
      <p xml:id="MURLIBM1_MMBAH1650023">Maxima igitur quo ad partes propinquas potest imperfici.
        scilicet. a parte ante et a parte post per abstractionem tertiae partis ualoris cuiuslibet
        partium propinquarum uel alterius earumdem. Et similiter quo ad partes remotas per
        abstractionem tertiae partis de ualore cuiuslibet partis remotae uel alterius earumdem.</p>
      <p xml:id="MURLIBM1_MMBAH1650024">Et ita suo modo intelligi potest de longis breuibus et
        semibreuibus. quorum exempla patebunt inferius. Sed de predictis tales sunt regulae.</p>
      <p xml:id="MURLIBM1_MMBAH1650025">Septem regulae de imperfectione figurarum.</p>
      <p xml:id="MURLIBM1_MMBAH1650026">PRima regula est quod Longa ante longam de modo perfecto
        semper est pefecta.</p>
      <p xml:id="MURLIBM1_MMBAH1650027">Et Breuis ante breuem in tempore perfecto semper est
        perfecta.</p>
      <p xml:id="MURLIBM1_MMBAH1650028">Et Semibreuis ante semibreuem in maiori prolatione semper
        est perfecta.</p>
      <p xml:id="MURLIBM1_MMBAH1650029">Secunda regula est. Quandocumque aliqua nota debet imperfici
        oportet quod eam sequatur nota maior uel minor in forma uel pausa maioris aut minoris formae
        quia similis ante similem non potest imperfici.</p>
      <p xml:id="MURLIBM1_MMBAH1650030">Tertia regula est quod Quando post longam de modo perfecto
        sequuntur duae uel tres breues nulla tamen breui sola precedente a qua possit imperfici
        perfecta est: nisi punctus diuisionis ponatur inter primam breuem et aliam uel alias
        consequentes: nam tunc prima breuis imperficit istam longam precedentem. Idem quoque
        intelligendum est de breuibus temporis perfecti respectu semibreuium. et de semibreuibus
        maioris prolationis respectu <pb n="[f.19v]"/>minimarum.</p>
      <p xml:id="MURLIBM1_MMBAH1650031">Quarta regula est quod quando inter duas longas remanet sola
        breuis perfectione numerata tunc illa imperficit primam longam. scilicet. precedentem nisi
        per punctum aut aliter impediatur. Idem est de semibreuibus inter breues et de minimis inter
        semibreues.</p>
      <p xml:id="MURLIBM1_MMBAH1650032">Quinta regula est quod quando aliqua nota est sola debet
        reduci ad priorem locum quem potest habere.</p>
      <p xml:id="MURLIBM1_MMBAH1650033">Sexta regula est quod omnis nota que imperficitur
        imperficitur a propinquiori nota a qua possit imperfici et similiter reducitur.</p>
      <p xml:id="MURLIBM1_MMBAH1650034">Septima regula est quod quando inueniuntur duae notae
        similes solae non debent illae partiri sed simul computari.</p>
      <p xml:id="MURLIBM1_MMBAH1650035">Vlterius notandum est quod quum aliqua nota imperficitur a
        parte propinqua uel eius ualore hoc fit ratione totius siue quo ad totum.</p>
      <p xml:id="MURLIBM1_MMBAH1650036">Si a parte remota uel a partibus remotis non tamen
        ualentibus unam partem propinquam hoc fit quo ad partem uel quo ad partes.</p>
      <p xml:id="MURLIBM1_MMBAH1650037">Item nota quod quicquid imperficitur imperficitur a tertia
        parte. Ex quo sequitur quod quicquid est diuisibile in tres partes aequales potest imperfici
        a tertia parte: et imperficiens potest preponi vel postponi illi quod imperficitur iuxta
        libitum ponentis. Servuata tamen hac regula quod nulla nota potest imperfici ante sibi
        similem: sed bene ante maiorem uel minorem ut supradictum est.</p>
      <p xml:id="MURLIBM1_MMBAH1650038">Sequitur etiam ex premissis quod semibreuis maioris
        prolationis potest imperfici ab una minima precedente uel sequente.</p>
      <p xml:id="MURLIBM1_MMBAH1650039">Breuis imperfecta maioris prolationis non potest imperfici
        aliquo modo quia non est diuisibilis in tres partes aequales.</p>
      <p xml:id="MURLIBM1_MMBAH1650040">Breuis imperfecta maioris prolationis potest imperfici ab
        una minima precedente uel subsequente quo ad unam partem. et a duabus minimis quo ad ambas
        partes.</p>
      <p xml:id="MURLIBM1_MMBAH1650041">Breuis perfecta minoris prolationis potest imperfici ab una
        semibreui uel a duabus minimis et hoc quo ad totum.</p>
      <p xml:id="MURLIBM1_MMBAH1650042">Et nota quod quidam cantores ut Guliermus de Maschandio
        imperficiunt breuem perfectam minoris prolationis ab una sola minima. [Guliermus de
        Mascandio in marg.] Et breuem imperfectam maioris prolationis a duabus minimis simul
        sequentibus uel precedentibus.</p>
      <p xml:id="MURLIBM1_MMBAH1650043">Et dicunt ibi mutare qualitatem. Capiunt. enim. breuem
        perfectam minoris prolationis ac si esset breuis imperfecta maioris prolationis. et e
        conuerso Breuem imperfectam maioris prolationis ac si esset breuis perfecta minoris
        prolationis.</p>
      <p xml:id="MURLIBM1_MMBAH1650044">Breuis perfecta maioris prolationis potest imperfici <pb
          n="[f.20r]"/>ab una sola minima precedente uel sequente et hoc quo ad unam partem. Et a
        duabus minimis una. scilicet. precedente et alia sequente et hoc quo ad duas partes. Vel a
        duabus sequentibus. Et etiam a tribus minimis uel ab earum ualore. Et a quattuor minimis uel
        ualore earum et hoc quo ad totum et ad unam eius partem. Et a quinque minimis uel earum
        ualore et hoc quo ad totum et ambas partes remanentes. Et non potest plus imperfici quia non
        remanet ei nisi ualor brevis imperfectae minoris prolationis quae non potest imperfici sicut
        dictum est.</p>
      <p xml:id="MURLIBM1_MMBAH1650045">Et quicquid circa imperfectionem dictum est de minimis
        respectu breuium intelligatur de semibreuibus respectu longarum: et de breuibus respectu
        maximarum.</p>
      <p xml:id="MURLIBM1_MMBAH1650046">Et quicquid dictum est de semibreuibus respectu breuium:
        intelligatur de breuibus respectu longarum: et de longis respectu maximarum</p>
      <p xml:id="MURLIBM1_MMBAH1650047">Et sicut est dare breuem imperfectam ualentem duas
        semibreues ualentes quattuor minimas: sic est dare longam ualentem duas breues ualentes
        quattuor semibreues. Et ita etiam est dare maximam ualentem duas longas ualentes quattuor
        breues.</p>
      <p xml:id="MURLIBM1_MMBAH1650048">Et sicut est dare breuem imperfectam ualentem duas
        semibreues ualentes sex minimas sic est dare longam imperfectam ualentem duas breues
        ualentes sex semibreues.</p>
      <p xml:id="MURLIBM1_MMBAH1650049">Et sicut est dare maximam imperfectam ualentem duas longas
        ualentes sex [[se]] breues: sicut est dare breuem imperfectam ualentem duas semibrevues
        ualentes sex minimas.</p>
      <p xml:id="MURLIBM1_MMBAH1650050">Et sicut est dare longam perfectam ualentem tres breues
        ualentes sex semibreues: Et maximam perfectam ualentem tres longas ualentes sex breues: sic
        est dare breuem perfectam ualentem tres semibreues ualentes sex minimas.</p>
      <p xml:id="MURLIBM1_MMBAH1650051">Et sicut est dare longam ualentem tres breues ualentes nouem
        semibreves Et maximam perfectam ualentem tres longas ualentes nouem breues sic est dare
        breuem perfectam ualentem tres semibreues ualentes nouem minimas Et ex predictis
        sufficienter habetur quomodo longae et maximae atque breues possunt imperfici.</p>
      <p xml:id="MURLIBM1_MMBAH1650052">De Alteratione.</p>
      <p xml:id="MURLIBM1_MMBAH1650053">ALteratio in musica est proprij ualoris secundum notae
        formam duplicatio. de qua tales sunt regulae.</p>
      <p xml:id="MURLIBM1_MMBAH1650054">Prima regula est quod nulla nota potest alterari ante sibi
        similem nec ante minorem se.</p>
      <p xml:id="MURLIBM1_MMBAH1650055">Secunda <pb n="[f.20v]"/>regula est quod omnis nota potest
        alterari ante proximam maiorem se sicut minima ante semibreuem uel ante pausam semibreuis.
        et semibreuis ante breuem uel ante pausam breuis. et breuis ante longam uel ante pausam
        longae et longa ante maximam.</p>
      <p xml:id="MURLIBM1_MMBAH1650056">Tertia regula est quod quandocumque inter duas longas de
        modo perfecto uel pausas longarum uel inter punctum et longam inueniuntur duae breues sine
        puncto in medio secunda alteratur. id est. ualet duas breues.</p>
      <p xml:id="MURLIBM1_MMBAH1650057">Similiter quando inueniuntur duae semibreues inter duas
        breues de tempore perfecto. uel inter punctum et breuem uel inter pausas duarum breuium
        secunda alteratur. id est. ualet duas semibreues.</p>
      <p xml:id="MURLIBM1_MMBAH1650058">Idem est de duabus minimis inter duas semibreues de
        prolatione maiori nam quandocumque remanent duae sine puncto in medio secunda est
        alterata.</p>
      <p xml:id="MURLIBM1_MMBAH1650059">Et notandam quod nota alterata potest imperfici a parte
        ante. [hoc falsum est quia similis similem imperficere non potest. nec potest ipsa imperfici
        quia non est diuisibilis in tres aequas partes. in marg.]</p>
      <p xml:id="MURLIBM1_MMBAH1650060">De Puncto</p>
      <p xml:id="MURLIBM1_MMBAH1650061">PVnctus est duplex. scilicet. perfectionis et
        diuisionis.</p>
      <p xml:id="MURLIBM1_MMBAH1650062">Punctus perfectionis perficit longam in utroque modo. et
        breuem in utroque tempore. ac Semibreuem in utraque prolatione.</p>
      <p xml:id="MURLIBM1_MMBAH1650063">Punctus diuisionis imperficit longam diuidendo breues. et
        Breuem divuidendo semibreues. ac semibreuem diuidendo minimas.</p>
      <p xml:id="MURLIBM1_MMBAH1650064">Quo autem modo. Punctus perfectionis a puncto diuisionis
        cognoscitur cum unus habeat perficere figuras et Alius imperficere notandum est quod quando
        punctus ponitur post dicitur esse perfectionis. quando uero post minimam diuisionis dicitur
        esse.</p>
      <p xml:id="MURLIBM1_MMBAH1650065">Et nota quod triplex est diuisio. scilicet. Modi Temporis et
        Prolationis..</p>
      <p xml:id="MURLIBM1_MMBAH1650066">Vnde nota quod si punctus ponatur inter duas breues diuidit
        modum nisi forte breues ille fuerint de tempore imperfecto post quas uel ante quas
        reperiretur aliqua semibreuis sola quae per sincopam reduceretur ad illam dictam breuem
        puncto perfectionis punctatam.</p>
      <p xml:id="MURLIBM1_MMBAH1650067">Si autem punctus ponatur inter duas semibreues pro diuisione
        temporis assignatur: nisi forte illae semibreues essent de minori prolatione post quas uel
        ante quas aliqua minima sola reperiretur quae per sincopam reduceretur ad dictam semibreuem
        puncto perfectionis punctatam.</p>
      <p xml:id="MURLIBM1_MMBAH1650068">De Modo.</p>
      <p xml:id="MURLIBM1_MMBAH1650069">CVm duplex sit modus tempus et prolatio ut dictum est
        uidendum est per quae distinguntur.</p>
      <p xml:id="MURLIBM1_MMBAH1650070">Vnde quadrangulus cum triplici tractu <pb n="[f.21r]"
        />ponitur pro modo perfecto: ut hic [R3rvs]. Et cum duobus tractis pro modo imperfecto ut
        [R2rvs] Circulus ponitur pro tempore perfecto ut hic [O]</p>
      <p xml:id="MURLIBM1_MMBAH1650071">Semicirculus ponitur pro tempore imperfecto ut hic [C]</p>
      <p xml:id="MURLIBM1_MMBAH1650072">Item si in circulo uel in semicirculo inueniuntur tres
        puncti maioris est prolationis ut hic [O3d] [C3d]</p>
      <p xml:id="MURLIBM1_MMBAH1650073">Si duo minoris prolationis est ut hic [O2d] [C2d]</p>
      <p xml:id="MURLIBM1_MMBAH1650074">Item Modus Tempus et Prolatio distinguntur per notas rubeas
        uel uacuas et per nigras quando in aliquo cantu uariantur. Videlicet si in aliquo cantu
        reperiantur longae nigrae et rubeae uel uacuae: Nigrae sunt modi perfecti: Et rubeae uel
        uacuae sunt modi imperfecti.</p>
      <p xml:id="MURLIBM1_MMBAH1650075">Item si breues inueniantur nigrae et rubeae uel uacuae:
        nigrae sunt temporis perfecti. et rubeae uel uacuae sunt temporis imperfecti.</p>
      <p xml:id="MURLIBM1_MMBAH1650076">Item semibreues nigrae sunt maioris prolationis: rubeae uel
        uacuae sunt minoris prolationis.</p>
      <p xml:id="MURLIBM1_MMBAH1650077">Item in subscriptionibus coloribus pausis et figuris
        distinguuntur imperfectam.</p>
      <p xml:id="MURLIBM1_MMBAH1650078">De numeris modorum.</p>
      <p xml:id="MURLIBM1_MMBAH1650079">ITem sex sunt modi.</p>
      <p xml:id="MURLIBM1_MMBAH1650080">Primus procedit ex una longa et altera breui ut hic
        [Lig2La,Lig2od,L,B,L,B]</p>
      <p xml:id="MURLIBM1_MMBAH1650081">Secundus e conuerso ex una breui et altera longa ut hic
        constat procesu [Lig2acddx,Lig2cdsnd,B,L,B,L]</p>
      <p xml:id="MURLIBM1_MMBAH1650082">Tertius modus procedit ex una longa et duabus uel tribus
        breuibus ut hic [Lig3Laod,L,Lig3aacddx,Lig3cdsndd,Lig4cdsnodad,Lig3aa,L]</p>
      <p xml:id="MURLIBM1_MMBAH1650083">Quartus modus constat e conuerso ex duabus uel tribus
        breuibus et una longa ut hic
        [Lig3aacddx,Lig3cdsndd,Lig4aad,Lig4cdsnodad,B,Lig2a,L,B,Lig2cdsnd]</p>
      <p xml:id="MURLIBM1_MMBAH1650084">Quintus modus consistit ex omnibus longis ut hic
        [L,L,L,Lig2Lacddx,L,Lig2Lacddx,Lig2d]</p>
      <p xml:id="MURLIBM1_MMBAH1650085">Sextus modus constat ex omnibus breuibus et semibreuibus ut
        hoc patet exemplo [Lig2a,Lig2cdsnod,Lig2cssna,Lig2cssnod,Lig4cssnadod,L]</p>
      <p xml:id="MURLIBM1_MMBAH1650086">Dicunt aliqui quod non sunt nisi quinque modi quia ponunt
        quintum cum primo et sextum cum quinto uel loco quinti.</p>
      <p xml:id="MURLIBM1_MMBAH1650087">De ligaturis notarum.</p>
      <p xml:id="MURLIBM1_MMBAH1650088">LIgaturarum alia ascendens Alia descendens</p>
      <p xml:id="MURLIBM1_MMBAH1650089">Ligatura ascendens est quando secunda nota est altior quam
        prima.</p>
      <p xml:id="MURLIBM1_MMBAH1650090">Descendens ligatura est e conuerso quando prima nota est
        altior secunda. Ex quibus tales dantur regulae. Prima regula est quod quando prima nota est
        altior secunda habens caudam siue tractum in parte sinistra descendentem siue fuerit in
        quadro siue in obliquo corpore figurata cum proprietate dicitur et est prima breuis ut hic
        [Lig3cdsndod,Lig3cdsnodacddx,Lig2cdsnod,Lig2cdsnd,Lig6cdsnddaodacddx].</p>
      <p xml:id="MURLIBM1_MMBAH1650091">Secunda regula est. Quando secunda nota est altior prima
        habens tractum descendentem <pb n="[f.21v]"/>a parte dextra sine proprietate dicitur et est
        prima nota longa ut hic [Lig3Laa,Lig3Laod,Lig3Lad]</p>
      <p xml:id="MURLIBM1_MMBAH1650092">Et si prima non habuerit tractum cum proprietate dicitur et
        est prima breuis ut hic [Lig2acddx,Lig3ad,Lig4aaod]</p>
      <p xml:id="MURLIBM1_MMBAH1650093">Tertia regula est. Quando prima nota siue sit quadra siue
        obliqua est altior secunda carens tractu sine proprietate dicitur et est prima longa ut hic
        [Lig2d,Lig2od,Lig3odacddx,Lig4doda]</p>
      <p xml:id="MURLIBM1_MMBAH1650094">Quarta regula est in omni ligatura prima nota habens tractum
        a parte sinistra ascendentem cum opposita proprietate dicitur et facit duas primas esse
        semibreues ut hic [Lig2cssnd,Lig2cssnod,Lig2cssna,Lig2cssnoa,Lig3cssndd,Lig4cssnaad]</p>
      <p xml:id="MURLIBM1_MMBAH1650095">Quinta regula est In omni ligatura ultima nota descendens in
        quadro posita cum perfectione dicitur et est longa, ut hic
        [Lig3cssndd,Lig4cssnaad,Lig2d,Lig3cdsndd,Lig4odad] Et in obliquo corpore figurata sub
        penultima sine perfectione dicitur et est brevis ut hic patet [Lig4ssndaod,Lig4cssnaaod]</p>
      <p xml:id="MURLIBM1_MMBAH1650096">Sexta regula est quod omnis ultima nota stans dirrecte supra
        penultimam habens tractum descendentem a parte dextra cum perfectione dicitur et est longa.
        Et secundum aliquos uocatur longa per oppositam proprietatem ut hic
        [Lig4cdsnddacddx,Lig6cssnddadacddx,Lig3cssnodacddx]</p>
      <p xml:id="MURLIBM1_MMBAH1650097">Septima regula est quod omnis ultima nota stans a latere
        supra penultimam sine tractu siue fuerit quadra siue obliqua sine perfectione dicitur esse
        et est breuis ut hic [Lig4cdsndda,Lig4cssnddoa,Lig2a,Lig4ada]</p>
      <p xml:id="MURLIBM1_MMBAH1650098">Octaua regula est In omni ligatura omnes notae in medio sunt
        breues ut hic [Lig3cdsndd,Lig4ddacddx,Lig6odadaod,Lig6aadad] Nisi prima esset cum opposita
        proprietate quia tunc secunda iret cum prima. namque una semibreuis iuxta quartam regulam
        predictam non potest stare sola in ligatura ut hic [Lig4cssndaod,Lig4cssnaad]</p>
      <p xml:id="MURLIBM1_MMBAH1650099">De Sincopa.</p>
      <p xml:id="MURLIBM1_MMBAH1650100">SIncopa est diuisio circumquaque figurarum per partes
        separatas qua numerando perfectiones ad inuicem reducuntur.</p>
      <p xml:id="MURLIBM1_MMBAH1650101">Potest. enim. fieri in modo et in tempore et prolatione.</p>
      <p xml:id="MURLIBM1_MMBAH1650102">Si sincopa fit in modo: Aut fit in modo perfecto aut in
        imperfecto.</p>
      <p xml:id="MURLIBM1_MMBAH1650103">Si fit in modo perfecto tunc est reperire tres breues
        separatas uel ualorem pro longa perfecta que numerando perfectiones ad inuicem
        reducuntur.</p>
      <p xml:id="MURLIBM1_MMBAH1650104">Si fit in modo imperfecto tunc est reperire duas breues
        separatas uel longam puncto perfectionis punctatam: cuius tertia pars ad aliquam breuem
        solam reducitur separatam.</p>
      <p xml:id="MURLIBM1_MMBAH1650105">Si sincopa fiat in tempore perfecto tunc est reperire tres
        semibreues separatas uel ualorem pro breui perfecta. que ad inuicem reducuntur perfectiones
        numerando.</p>
      <p xml:id="MURLIBM1_MMBAH1650106">Si fiat in tempore. imperfecto est reperire unam uel duas
        breues puncto perfectionis punctatas: <pb n="[f.22r]"/>quarum tertia pars ad aliquam
        semibreuem solam reducitur separatam.</p>
      <p xml:id="MURLIBM1_MMBAH1650107">Similiter si fit in prolatione sincopa: Aut fit in maiori
        aut in minori. Si in maiori tunc est reperire tres minimas separatas uel ualorem semibreuis
        maioris prolationis que ad inuicem reducuntur perfectiones numerando. Si in minori
        prolatione tunc est reperire duas semibreues puncto perfectionis punctatas, quarum tertia
        pars ad aliquam solam minimam reducitur separatam.</p>
      <p xml:id="MURLIBM1_MMBAH1650108">Item notandum est quod nota numquam per sincopam debet
        reduci ultra pausam maiorem se ut puta minima ultra pausam semibreuis uel semibreuis ultra
        pausam breuis. et sic de alijs.</p>
      <p xml:id="MURLIBM1_MMBAH1650109">De pausis.</p>
      <p xml:id="MURLIBM1_MMBAH1650110">PAusa nil aliud est nisi uocis ommissio uel aspiratio in
        musica mensurata per tot tempora quot fuerit figurata. Quoniam pausa ualet tot tempora quot
        occupat spacia.</p>
      <p xml:id="MURLIBM1_MMBAH1650111">Vnde si tria occupat spatia tria ualet tempora. Si duo duo
        tempora. Si unum spatium unum ualet tempus.</p>
      <p xml:id="MURLIBM1_MMBAH1650112">Et nota quod maior pausa quam trium temporum non est ponenda
        sed potius duplicanda si fuerit necesse.</p>
      <p xml:id="MURLIBM1_MMBAH1650113">Pausa semibreuis debet incipere in linea et descendere usque
        ad medium spatij.</p>
      <p xml:id="MURLIBM1_MMBAH1650114">Pausa minimae debet incipere in linea et ascendere usque ad
        medium spatij.</p>
      <p xml:id="MURLIBM1_MMBAH1650115">Et pausae semiminimarum similiter sed addito semicirculo in
        apice ut hijs descriptionibus notissime percipitur</p>
      <p xml:id="MURLIBM1_MMBAH1650116">[3LP,2LP,BP,SP,MP,SMP on staff5]</p>
      <p xml:id="MURLIBM1_MMBAH1650117">Item nota quod pausae non possunt alterari nec
        imperfici.</p>
      <p xml:id="MURLIBM1_MMBAH1650118">Insuper nota quod non debet poni pausa semibreuis neque
        maior nisi completa prolatione.</p>
      <p xml:id="MURLIBM1_MMBAH1650119">Neque debet poni pausa breuis neque maior nisi completo
        tempore.</p>
      <p xml:id="MURLIBM1_MMBAH1650120">Nec debet poni pausa trium temporum nisi completo modo. Et
        hec de pausis sufficiant.</p>
      <p xml:id="MURLIBM1_MMBAH1650121">De diminutione.</p>
      <p xml:id="MURLIBM1_MMBAH1650122">DIminutio est illa quae saepe fit in temporibus musicarum
        cantilenarum. circa quam notandum est.</p>
      <p xml:id="MURLIBM1_MMBAH1650123">Primo quod pro Maxima ponitur longa in diminutione. et pro
        Longa ponitur breuis. pro Breui Semibreuis. pro Semibreui Minima</p>
      <p xml:id="MURLIBM1_MMBAH1650124">Secundo notandum est quod quando tenor est de modo
        imperfecto siue fuerit de tempore perfecto siue imperfecto diminutio fit recte per medium
        notarum et pausarum.</p>
      <p xml:id="MURLIBM1_MMBAH1650125">
        <pb n="[f.22v]"/>Tertio notandum est quod quando tenor est de modo perfecto et tempore
        imperfecto diminutio etiam fit per medium sicut pro longa ualente tres breues ponitur ualens
        tres semibreues.</p>
      <p xml:id="MURLIBM1_MMBAH1650126">Quarto notandum est quod quando tenor est de modo perfecto
        et tempore perfecto diminutio fit per tertium et non per medium. Et haec de diminutione
        dicta sufficiant.</p>
      <p xml:id="MURLIBM1_MMBAH1650127">De Colore.</p>
      <p xml:id="MURLIBM1_MMBAH1650128">COlor in musica vocatur similium figurarum pluries unius
        processus repetita positio in eodem cantu.</p>
      <p xml:id="MURLIBM1_MMBAH1650129">Pro quo notandum est quod nonnulli cantores ponunt
        differentiam inter colorem et talam.</p>
      <p xml:id="MURLIBM1_MMBAH1650130">Colorem namque uocant quando repetunt easdem notas et
        uoces.</p>
      <p xml:id="MURLIBM1_MMBAH1650131">Talam uero dicunt quando repetuntur similes figurae sed
        diuersarum vocum: de quibus differentijs constat in pluribus motettis.</p>
      <p xml:id="MURLIBM1_MMBAH1650132">Ioannis de Muris musici Parisiensis practica musicae
        explicit. scripta in domo ecclesiae Sancti Marcelini ciuitatis Mediolani. die mercurij nono
        Ianuarij 1499 per me Franchinum Gaforum laudensem musicam profitentem.</p>
    </body>
  </text>
</TEI>

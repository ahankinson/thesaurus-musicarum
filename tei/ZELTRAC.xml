<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus de cantu perfecto et imperfecto</title>
        <title type="abbrev">ZELTRAC</title>
        <author><persName>Henricus de Zeelandia</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Jessica Sisk</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2003">2003</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Zsuzsa Czagány, "Der Tractatus de cantu perfecto et imperfecto des
          Henricus de Zeelandia," in <emph>Quellen und Studien zur Musiktheorie des
            Mittelalters</emph>, vol. 2, ed. Michael Bernhard, Bayerische Akademie der
          Wissenschaften, Veröffentlichungen der Musikhistorischen Kommission, Band 13 (München:
          Bayerische Akademie der Wissenschaften; C. H. Beck, 1997), 114–17. As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Henricus de Zelandia: Tractatus de cantu perfecto et imperfecto</title>
          <idno type="LML">HENR. ZEL.</idno>
        </bibl>
        <listWit>
          <witness>
            <idno type="RISM">CZ-Pu XI. E. 9 (2056), 243r-v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ZELTRAC0001">
        <pb n="[114]"/>Gaudent musicorum discipuli, quod Henricus de Zeelandia aliqua brevia tractat
        de musica, videlicet quot sunt proportiones et in quo fiunt.</p>
      <p xml:id="ZELTRAC0002">Primo videndum est quod septem sunt proportiones seu concordancie,
        scilicet unisonus, tercia, quinta, sexta, octava, decima et duodecima. Iste proportiones
        possunt dividi; et dividuntur in tredecim, videlicet in sex concordanciis et in septem
        discordanciis. Sex concordancie sunt unisonus, ditonus, semiditonus, diapente, tonus cum
        diapente et diapason. Septem discordancie sunt semitonus, tonus, tritonus, diatesseron,
        semitonus cum diapente, ditonus cum diapente, semiditonus cum dyapente.</p>
      <p xml:id="ZELTRAC0003">Istarum proporcionum seu concordanciarum quedam perfecte, quedam
        inperfecte et quedam medie. Perfecte sunt unisonus et octava; ratio est hec, quia
        naturaliter concordant. Inperfecte sunt tertia, sexta et decima. Medie sunt quinta et
        duodecima; ratio est hec, quia minus sunt quam perfecte et magis quam inperfecte.</p>
      <p xml:id="ZELTRAC0004">Unisonus est duarum vocum ad invicem ordinacio in eadem linea vel
        spacio. Tercia est tercia vox supra tenorem et est duplex, scilicet ditonalis et
        semiditonalis. Dytonalis est illa, que tenet in se duos tonos perfectos, exemplum sicut
        fa-la. Semiditonalis est illa, que tenet in se tonum cum semitono, exemplum sicut re-fa. Et
        est videndum, quod tonus est ubi fit ascensus vel descensus inmediate, exemplum sicut re-mi
        et cetera. Sed semitonus est, ubi invenitur fa-mi et econverso. Quinta est quinta vox supra
        tenorem, que quinque voces tenent in se; tres tonos cum semitono, sicut re-la. Sexta est
        sexta vox supra tenorem, que sex voces tenent in se; quatuor tonos cum semitono, sicut re de
        natura in .de.solre mi de .[sqb]. in .be.fa.be.mi. Octava est octava vox supra tenorem, que
        octo voces tenent in se; quinque tonos perfectos cum duobus semitoniis, non quod illi duo
        semitoni pro uno tono debet computari. Decima est decima vox supra tenorem et fit ex tercia.
        Duodecima est duodecima vox supra tenorem et fit ex quinta.</p>
      <p xml:id="ZELTRAC0005">
        <pb n="[115]"/>Et videndum, quid sit musica. Musica est varia vocum ordinacio ad invicem. Et
        notandum, quod in musica reperitur una duplex octava cum una sexta. Item inveniuntur duo
        signa, scilicet .b. sic formata et .[sqb]. sic formata. Et notandum, quod omnis discantus
        debet incipi et finiri in perfectis vel in mediis.</p>
      <p xml:id="ZELTRAC0006">Item, quod due perfecte seu due medie non debent poni una post aliam
        ascendendo vel descendendo, nisi aliqua inperfecta interponatur. Item due inperfecte vel
        plures possunt simul poni ascendendo vel descendendo sine media vel perfecta interposita. Et
        est notandum, quod sex sunt gradus, per quos tota ars musice canitur, scilicet ut, re, mi,
        fa, sol, la et econverso. Et scala eius manus sinistra, in qua ponuntur gradus, et est arbor
        musice, de qua accipimus fructus per quos addiscimus cantare. Per quem fructum et quos ramos
        habet? Rami acuti eius sunt digiti et fructus eius sunt note et cetera. Ille dicitur cantus
        proprie artificialis et non usualis. Unde versus:</p>
      <p xml:id="ZELTRAC0007">Bestia non cantor, quia non canit arte, sed usu.</p>
      <p xml:id="ZELTRAC0008">Et non vox cantorem facit, sed artis documentum.</p>
      <p xml:id="ZELTRAC0009">Itaque ars non sit ad voluntatem, sed ad rationem, quia si ars fieret
        ad voluntatem, tunc nil reputaretur. Si fit ad rationem, ostendit, quod reddamus rationem
        per quemlibet cantum et per quamlibet notam et cetera.</p>
      <p xml:id="ZELTRAC0010">Incipit nova recollectio plane musice secundum modernos. Primo
        queritur, unde oritur demonstracio toni et semitoni: ad tonum .a. ad .b., ad semitonum .b.
        ad .c., .c. ad .d. tonum et sic de singulis. Tonus habet compunctos quatuor, scilicet
        ut-re-mi, fa-sol-la in ascendendo et descendendo. Semitonus habet compunctum unum, scilicet
        mi fa et econverso.</p>
      <p xml:id="ZELTRAC0011">Tonus dicitur a tonando, id est a sonando, quia sonus in una corda
        potest fieri. Tonus fit in duabus et ideo duo simul stantes faciunt tonum.</p>
      <p xml:id="ZELTRAC0012">Ditonus dicitur quasi divisio, id est de duobus tonis, quia duo toni
        simul stantes faciunt ditonum, scilicet semiditonus .a. ad .c., semitonus .b. <pb n="[116]"
        />ad .c. ditonum, et cetera. Semiditonus constat ex tono cum semitono et habet compunctos
        duos, scilicet re-fa, mi-sol. Semiditonus dicitur quasi medius ditonus, id est non plenus
        ditonus. Diatesseron Grece dicitur "quatuor" Latine, quia constat ex quatuor sonis: ex
        duobus tonis et semitono. Dyapente Grece dicitur "quinque" Latine, quia constat ex quinque
        sonis, id est ex tribus tonis cum semitono. Diapason Grece dicitur quasi "dia" Latine "ex",
        "pason" Grece et "octo" Latine, quia constat ex octo vocibus.</p>
      <p xml:id="ZELTRAC0013">Item notandum est, quare mutacio fuit inventa: mutacio fuit inventa
        causa necessitatis, quia non possumus ascendere supra la, nec descendere sub ut. Et ideo
        fuit inventa causa necessitatis, ut ait Boecius in prima regula, cum dicit, quod mutacio est
        divisio vocis, scilicet dimittere unam et aliam accipere, et dicitur mutacio a muto, mutas,
        et cetera.</p>
      <p xml:id="ZELTRAC0014">Regule plane musice: Omnis reformacio, que incipit in .C., cantatur
        per naturam. Omnis reformacio, que incipitur in .F., cantatur per bemollem. Omnis
        reformacio, que incipitur in .G., cantatur per .[sqb]. quadrum. Unde versus:</p>
      <p xml:id="ZELTRAC0015">C naturam dat, F bemolle tibi signat.</p>
      <p xml:id="ZELTRAC0016">G quoque durum, quia semper canit durum.</p>
      <p xml:id="ZELTRAC0017">Notandum, quid est tonus. Tonus est plenus sonus, sed non omnis sonus
        est plenus tonus. Quid est semitonus? Semitonus est medius tonus, et dicitur semitonus a
        "semus, sema, semum". Ditonus idem est, quod duo toni, scilicet ut-re-mi, fa-sol-la.
        Semiditonus est tonus cum semitono, scilicet re-fa, mi-sol. Diatesseron est quarta nota,
        scilicet ut-fa, re-sol, mi-la. Diapente est quinta nota, scilicet ut-sol, re-la. Diapason
        est octava nota, scilicet de .C. grave in .c. acutum, et habet compunctum quinque tonorum et
        duo semitonia.</p>
      <p xml:id="ZELTRAC0018">
        <pb n="[117]"/>Notandum, quod si cantus venit ex parte inferiori vel superiori, et ascendit
        usque ad .[sqb]. quadrum vel durum acutum et non ad .c., antequam descendit in .F. grave,
        tunc cantatur per quadrum .[sqb]. specialiter quando cantus cantatur superiore parte.</p>
      <p xml:id="ZELTRAC0019">Notandum, quod omnis cantus regularis debet finiri in quatuor,
        scilicet in .D. grave, .E. grave, .F. grave et .G. grave; et omnis cantus irregularis debet
        finiri in aliis tribus litteris, scilicet .a. acutum, .b. acutum et .c. acutum.</p>
      <p xml:id="ZELTRAC0020">Notandum, quod cum cantus non potest salvari per litteras inferiores,
        mutetur et cantetur per litteras superiores, verbi gratia: .D. habet societatem cum .a.; .E.
        cum .b. et sic de singulis.</p>
      <p xml:id="ZELTRAC0021">Notandum, quod autentici toni possunt ascendere supra suum finalem
        usque ad octavam vel ad nonam cordam regulariter, licencialiter vero ad decimam vel
        undecimam, et descendere sub suo finali unam vel duas et non plus regulariter, et sic de
        omnibus autenticis, qui eodem modo se habent.</p>
      <p xml:id="ZELTRAC0022">Notandum, quod plagales toni possunt ascendere super suum finalem
        usque ad quintam vel sextam vocem regulariter, licencialiter vero ad septimam, quod raro
        fit, et descendere sub suo finali ad quartam cordam vel quintam, et sic de omnibus
        plagalibus, qui eodem modo se habent.</p>
      <p xml:id="ZELTRAC0023">Notandum, quod omnis cantus, qui ascendit usque ad quartam vel quintam
        vocem supra suam octavam et sub suo finali descendit quartam vel quintam vocem, non dicitur
        autenticus nec plagalis, sed dicitur mixtus vel * mexus * ut in responsorio "Sint lumbi
        vestri precincti" et sic de singulis.</p>
      <p xml:id="ZELTRAC0024">Primus cum sexto fa, sol, la semper habeto</p>
      <p xml:id="ZELTRAC0025">Tercius, octavus, ut, re, fa sicque secundus.</p>
      <p xml:id="ZELTRAC0026">La, sol, la quartus, ut, mi, sol sit tibi quintus.</p>
      <p xml:id="ZELTRAC0027">Septimus mi, fa, sol, sic omnibus esse recordor.</p>
    </body>
  </text>
</TEI>

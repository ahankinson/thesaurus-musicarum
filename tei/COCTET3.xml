<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tetrachordum musices, tractatus tertius</title>
        <title type="abbrev">COCTET3</title>
        <author><persName>Cochlaeus, Johannes</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Svetlana Khlybova</persName>
        </respStmt>
        <respStmt>
          <resp>Corrector</resp>
          <persName>Sergei Lebedev</persName>
        </respStmt>
        <respStmt>
          <resp>Corrector</resp>
          <persName>Andreas Giger</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1996">1996</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Tetrachordum musices Ioannis Coclei Norici artium magistri Nurnbergae aeditum pro
            iuuentute Laurentiana in primis dein pro ceteris quoque Musarum Tyrunculis</emph>
          (Nurnbergae, impressi in officina excusoria Friderici Peypus, 1514), ff. Civâ€“Diiiir.
        </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="COCTET30001">
        <pb n="[f.Civ]"/>Tetrachordi huius Tractatus Tertius Tonorum vim ac naturam explicans,</p>
      <p xml:id="COCTET30002">De toni diffinitione ac diuisione. Caput I.</p>
      <p xml:id="COCTET30003">Quid est Tonus? Est regula per ascensum et descensum quemuis cantum in
        fine diiudicans.</p>
      <p xml:id="COCTET30004">Dicitur etiam modus, Tropus, constitutio et Systema. Est autem
        Systema, plenum veluti modulationis corpus, ex consonantiarum (diatessaron et diapente)
        coniunctione consistens. Nam quilibet tonus intra se octauam claudit.</p>
      <p xml:id="COCTET30005">Quot sunt toni? Quatuor apud graecos: Prothus, Deuterus, Tritus, et
        Tetrardus. Quibus adhuc hodie tantum quatuor correspondent finales. At latini octo
        assumpsere, diuidentes quemlibet dictorum in duos Vocantque eos numerorum serie, Graeci
        autem a gente eis nomina, indidere a qua magis celebrabantur singuli.</p>
      <p xml:id="COCTET30006">
        <pb n="[f.Ciir]"/>[Cochlaeus, f.Ciir,1; text: Sunt enim partes. Prothi. Dorius 1 Qui
        procedit per Morosum et curialem tenorem, Hypodorius 2, Raucam grauitatem, Deuteri, Phrygius
        3, Indignantis insultationem, Hypophrygius 4, Adulationis formam, Triti, Lydius 5, Modestam
        petulantiam, Hypolydius 6, Lachrymosam continentiam. Tetrardi, Mixolydius 7, Saltus
        inimicos, Hypomixolydius 8, Decentem et quasi matronalem tenorem] <figure>
          <graphic url="/images/COCTET3_01GF.gif"/>
        </figure></p>
      <p xml:id="COCTET30007">[Diuisio toni. in marg.] Quomodo diuiditur tonus? in Autenricum et
        plagalem.</p>
      <p xml:id="COCTET30008">Quid est Autenticus? Qui suum systema, totum, supra finalem
        disponit</p>
      <p xml:id="COCTET30009">Quid plagalis? qui suum systema, partim supra ac partim infra finalem
        chordam deducit. Habet enim diapente supra: Diatessaron vero infra</p>
      <p xml:id="COCTET30010">Qui tonorum dicuntur Autentici? Qui sunt de numero impari. 1 3 5 7</p>
      <p xml:id="COCTET30011">Qui plagales? qui sunt de numero pari. 2 4 6 8.</p>
      <p xml:id="COCTET30012">De Tonorum finalibus. Caput II.</p>
      <p xml:id="COCTET30013">Quot snnt claues finales tonorum? Quattuor tantum, propter ipsorum
        combinationem: Autenticus nanque cum suo Plagali semper in eadem claue exit, propter priscam
        ipsorum combinationem? Quae sunt? D.E.F.G. vt supra in scala videre licet.</p>
      <p xml:id="COCTET30014">Quae sunt confinales? a.b.c. Septimus et octauus quandoque confinalem
        statuunt in C. graui.</p>
      <p xml:id="COCTET30015">Quid est chorda seu clauis finalis? in quam inchoatur Diapente toni in
        acutum. Quid confinalis? In quam diapente in acutum terminatur. Debet enim confinalis a
        finali per diapente distare</p>
      <p xml:id="COCTET30016">At cum septimus et octauus in G. finiantur, non habent confinalem
        sursum, propter nimium clauium ascensum: quandoque autem (per raro tamen) deorsum in C.
        exeunt.</p>
      <p xml:id="COCTET30017">In musica autem mensurali: ad nutum accipiuntur confinales, dum eadem
        consonanatia cantus persistere poterit. Omnes itaque toni in cantu figurali possunt
        confinalem sibi vendicare in quarta supra finalem, modulando fa: in bfa[sqb]mi. tonorum
        autem Systemata ex subiectis notis discerni possunt.</p>
      <p xml:id="COCTET30018">[Cochlaeus, f.Ciir,2; text: Systema primi toni, Secundi, Tertii,
        Quarti]</p>
      <p xml:id="COCTET30019">
        <pb n="[f.Ciiv]"/>[Cochlaeus, f.Ciiv,1; text: Systema Quinti, Sexti, Septimi, Octaui]</p>
      <p xml:id="COCTET30020">Vides igitur, quomodo autentici mediantur in confinali: Plagales vero
        in finali.</p>
      <p xml:id="COCTET30021">Mediam vero dico vocem, quae inter Diapente et Diatessaron mediat:
        estque vtrique communis. In autenticis igitur finalis chorda omnium est infima: In
        plagalibus vero, diatessaron sub se deducit. Igitur cantus toni autentici non debet tam alte
        inchoari quam alte inchoatur plagalis in eadem claue.</p>
      <p xml:id="COCTET30022">De cursu et ambitu tonorum. Caput III.</p>
      <p xml:id="COCTET30023">Quid est ambitus toni? Est spacium quod regula vnicuique tonorum in
        scala musicali indulget: quantum scilicet quisque a sua finali ascendere aut descendere
        debeat: de quo duae dantur regulae.</p>
      <p xml:id="COCTET30024">Prima. Omnis autenticus a chorda finali regulariter ascendit ad
        octauam: Ad nonam vero et decimam licenter: descenditque sub finali ad secundam.</p>
      <p xml:id="COCTET30025">Secunda. Omnis plagalis a chorda finali, ascendit regulariter ad
        quintam, licenter ad sextam: descenditque regulariter sub finali ad quartam, licenter ad
        quintam. Complet tamen quilibet tonus in cursu suo regulariter octauam. Nam</p>
      <p xml:id="COCTET30026">[Cochlaeus, f.Ciiv,2; text: Cursus 1 ducitur a Dsolre ad dlasolre,
        Cursus plagalis. 2 ab Are ad alamire, 3, Elami ad elami, 4, [sqb]mi ad bfa[sqb]mi, 5, Ffaut
        ad ffaut, 6, Cfaut ad csolfaut, 7, Gsolreut ad gsolreut, 8, Dsolre ad dlasolre]</p>
      <p xml:id="COCTET30027">Non tamen oportet autenticum semper ad octauam pertingere, et plagalem
        ad quintam: sed intelligi debet quod ascendendi potestatem habeant. Quandoque enim cantus
        totum cursum adimplet, quandoque deficit, quandoque superexcrescit: quandoque cursum et
        autentici et plagalis vsurpat, Hinc idem tonus accidentaliter multifariam nominatur: mixtus
        scilicet, imperfectus, plusquamperfectus, et irregularis.</p>
      <p xml:id="COCTET30028">[Accidentalis toni diuisio. in marg.]</p>
      <p xml:id="COCTET30029">[Cochlaeus, f.Ciiv,3; text: Quid est tonus, Mixtus? Qui autentici et
        plagalis Tetrachorda confundit: Habent enim antenticus et plagalis, quintam communem:
        quartas vero seiunctas, quas mixtus ambas recipit. Imperfectus? Quando non implet totam
        diapason figuram, deficiens vel in diapente, vel in diatessaron, vel in vtroque.
        Plusquamperfectus? Qui lasciuiens, vltra diapason vnam]</p>
      <p xml:id="COCTET30030">
        <pb n="[f.Ciiir]"/>[Cochlaeus, f.Ciiir,1; text: Quid est tonus, aut duas ascendit chordas,
        si autenticus est: vel descendi, si est plagalis. Irregularis? Qui in suam confinalem
        terminatur: sic enim primus tonus regulariter exit in Dsolre, irregulariter in alamire.]</p>
      <p xml:id="COCTET30031">Commixtus quoque dicitur autenticus: quando alterius in eo species
        quam sui collateralis disponuntur. Et contra plagalis commixtus dicitur, quando alterius
        quam sui ducis formas continet.</p>
      <p xml:id="COCTET30032">De melodia tonorum. Caput .IIII.</p>
      <p xml:id="COCTET30033">Quid est melodia toni? Est solita notarum deductio secundum certa
        interualla: vni tonorum magis quam alteri familiaris. De eius cognitione quatuor extant
        regulae, secundum quatuor tonorum finales.</p>
      <p xml:id="COCTET30034">Prima. Cantus exiens in Dsolre, a re saepe repetens in acutum la, re
        percutiendo sursum ad fa, est primi toni. Si vero versatur in re, pluries sursum fa, eius
        tertiam reuerberans, est secundi toni.</p>
      <p xml:id="COCTET30035">Secunda. Cantus exiens in elami, si versetur in mi et saepe visat
        sursum fa eius sextam, est tertii toni, Si vero saepius repetat a mi sursum la eius quartam,
        est quarti toni.</p>
      <p xml:id="COCTET30036">Tertia. Cantus exiens in Ffaut, si ex ut frequenter exiliat in sol,
        rursusque decidat in mi, iterum reuerberando sol, est quinti toni. Si vero frequentius a fa
        sursum la eius tertiam repercutiat est sexti toni.</p>
      <p xml:id="COCTET30037">Quarta. Cantus exiens in Gsolreut, ab ut saepe exultans in sol
        reuerberando sursum ad la, est septimi toni. Sinautem ab ut crebrius la repetat, decidens
        per quintam ad fa, est octaui toni. Versus. Pri re la. Se re fa. Ter mi fa. Quart quoque mi
        la. Quint fa sol. Sext fa la. Sept ut sol. Oct tenet ut fa. Sequuntur exempla.</p>
      <p xml:id="COCTET30038">[Cochlaeus, f.Ciiir,2; text: Formula primi toni, Formula secundi toni,
        Formula tercii toni, Formula quarti toni.] <figure>
          <graphic url="/images/COCTET3_02GF.gif"/>
        </figure></p>
      <p xml:id="COCTET30039">
        <pb n="[f.Ciiiv]"/>[Cochlaeus, f.Ciiiv; text: Formula quinti toni. Progressio sexti,
        Progressio septimi toni, Formula octaui]</p>
      <p xml:id="COCTET30040">His recte consideratis, potest quis facile, vel non inspectis notulis,
        ex solo auditu dinoscere, cuius toni cantus fuerit. Quapropter summopere debet quilibct
        melodiam curare. Nam autenticus a plagali ex fine non discernitur, nec ex qualitate cantus:
        sed ex melodia, atque ex ascensu et descensu.</p>
      <p xml:id="COCTET30041">[Qualitas tonorum in marg.] Differunt tamen ipsi toni in ipsa quoque
        qualitate seu proprietate cantus. Nam quintus et sextus semper canunt fa in b claue. Omnes
        autem alii in eadem claue mi deposcunt. Attamen primus et secundus canunt fa in b quando
        supra alamire ascenditur per vnicam notam. Sin autem per plures, canunt mi ibidem.</p>
      <p xml:id="COCTET30042">Similiter quintus et sextus quando in Ffaut exeunt canunt fa in b
        claue. Si autem per transpositionem finiantur in csolfaut: canunt in bfa[sqb]mi mi, sicut
        antea in elami.</p>
      <p xml:id="COCTET30043">De tenore ac differentiis tonorum. Caput V.</p>
      <p xml:id="COCTET30044">Quid est tenor? Est breuiuscula melodia, quae in ecclesiasticis
        canticis, fini subiungitur, hac dictione Euouae subscripta. Siquidem Euouae designat
        seculorum amen: omissis consonantibus: quod vltimum est in versu finali Gloria patri: Quem
        Damasus papa monitu diui Hieronymi in romana ecclesia, post psalmorum fines decantari
        instituit.</p>
      <p xml:id="COCTET30045">Dicitur autem tenor a tenendo: quia cantum tenet, ne ex suo tono in
        alium euagetur.</p>
      <p xml:id="COCTET30046">[Duplex est tenor in marg.] Quotuplex est tenor? Duplex. Antiphonarum
        et introituum. Quid est tenor antiphonarum? Sub cuius melodia psalmorum fines clauduntur.
        Quid tenor introituum? Sub cuius melodia versuum caudae clauduntur. Tot sunt autem tenores,
        tam antiphonarum quam introituum, quot sunt toni.</p>
      <p xml:id="COCTET30047">Variantur tamen aliqui tenores quibusdam variatis notarum differentiis
        Ob faciliorem cantus inchoationem. Nam principio cantus non est semper eadem clauis, sicut
        fini. Precipuus tenor ex fine sumitur, differentiae vero ex principio.</p>
      <p xml:id="COCTET30048">Non sunt igitur differentiae necessitatis gratia. cum quilibet cantus
        secundum principalem tenorem decantari possit. Sunt autem ornatus gratia, vt facilior sit et
        suauior canticorum inceptio. Quae cum magis placito cantoris <pb n="[f.Ciiiir]"/>quam
        rationi, innitantur apud diuersos diuersimode assignantur.</p>
      <p xml:id="COCTET30049">Non est autem operae precium ipsis longum adhibere studium,
        quandoquidem non sunt apud omnes eaedem, signanturque semper, post Antiphonarum fines. In
        Misnia abbreuitate signantur duabus vel tribus notis, subiungitur tamen numerus toni, sicque
        facile dinoscitur tenor.</p>
      <p xml:id="COCTET30050">Assignare autem cuiuslibet toni iniciales claues, superuacaneum
        videtur, quandoquidem tam certae seu limitatae non sunt, nec cuilibet correspondet specialis
        differentia tenorum. Satis sit ergo, diligenter perspicere tenores precipuos: differentias
        vero figuraliter transcurrere, nihil videbitur inconueniens.</p>
      <p xml:id="COCTET30051">Sequuntur tenores Antiphonarum cum differentiis.</p>
      <p xml:id="COCTET30052">[Cochlaeus, f.Ciiiir; text: Adam primus homo, Noe secundus, Tertius
        Abraam, Quatuor euangelistae, Quinque libri Moysi, Sex hydriae positae, Septem scholae sunt
        artes, Sed octo sunt partes, Primi toni differentia prima, Secunda differentia, Tertia
        differentia, Quarta differentia. Quinta differentia, Tercii toni, Quatta, Quarti toni.
        Tettia, Quinti toni, sexti. septimi. Octaui toni. Quarta quae et peregrina dicitur.] <figure>
          <graphic url="/images/COCTET3_03GF.gif"/>
        </figure></p>
      <p xml:id="COCTET30053">
        <pb n="[f.Ciiiiv]"/>De tonorum psalmodia. Caput .VI.</p>
      <p xml:id="COCTET30054">Quid est psalmodia? Est psalmorum secundum tonorum tenores
        modulatio.</p>
      <p xml:id="COCTET30055">[Duplex psalmodia in marg.] Quotuplex est? Duplex. Maior et minor.</p>
      <p xml:id="COCTET30056">Quid est psalmodia maior? Quae solenniori notarum modulatu, principium
        variat et medium, clauditque finem tenore toni. Quae sunt psalmodiae maiores? Magnificat et
        Benedictus: Cantus inquam Mariae et Zachariae.</p>
      <p xml:id="COCTET30057">Quid est psalmodia minor? Quae planiori modo incedens, medium
        diuersificat finemque toni tenore concludit. Quae sunt minores? Omnes psalmi preter
        Magnificat et Benedictus.</p>
      <p xml:id="COCTET30058">Cantus tamen Moysi, In exitu Israhel de Aegypto, necnon Ambrosii ac
        Augustini canticum Te deum laudamus: a minoribus psalmodiis, longius videntur recedere,
        maioribusque propius accedere, licet non sub eisdem notarum modulis. De psalmodiis itaque
        hae notandae sunt regulae</p>
      <p xml:id="COCTET30059">[De psalmodiis tres regulae. Duplices pausae. in marg.] Prima. Nulla
        psalmodia iniciari debet in acutiori voce, quamquae principio sui Euouae noscitur competere.
        Tenor itaque autentici semper supra quartam a finali incipitur in quinta seu sexta. Tenor
        autem plagalis semper sub quinta a finali in quarta aut tertia inchoatur: vt subiectis
        videbitur exemplis.</p>
      <p xml:id="COCTET30060">Secunda. in psalmis duplici pausa consistit medium. Integra et
        corrupta: integra quidem quae toni formam seruat. Corrupta vero quae contra toni formam in
        medio eleuatur. Quae dicuntur pausae corruptae? Primo. omnes dictiones hebraicae, vt Syon
        Hierusalem Cedar. Secundo dictiones monasyllabae, vt me te fac. Tertio. dictiones
        indeclinabiles: vt Israhel.</p>
      <p xml:id="COCTET30061">Tertia. Quidam tonorum idem sortiuntur medium, nunquam tamen eundem
        finem: Sic primus et sextus eodem gaudent medio in psalmis minoribus, Eodemque principio in
        psalmis maioribus. Similiter secundus et octauus.</p>
      <p xml:id="COCTET30062">Sequuntur exempla psalmodiarum.</p>
      <p xml:id="COCTET30063">[Cochlaeus, f.Ciiiiv; text: Primus tonus. Dixit dominus domino meo
        sede a dextris meis. Credidi propter quod locutus sum, Magnificat anima mea dominum,
        Benedictus dominus deus Israhel, Secundus.]</p>
      <p xml:id="COCTET30064">
        <pb n="[f.Dir]"/>[Cochlaeus, f.Dir; text: Magnificat anima mea dominum, Benedictus dominus
        deus Israhel. Tertius, Dixit dominus domino meo sede a dextris meis, Credidi propter quod
        locutus sum, Quartus. Quintus, Sextus. Septimus] <figure>
          <graphic url="/images/COCTET3_04GF.gif"/>
        </figure></p>
      <p xml:id="COCTET30065">
        <pb n="[f.Div]"/>[Cochlaeus, f.Div,1; text: Magnifcat anima mea dominum, Benedictus dominus
        deus Israhel. Octauus. Dixit dominus domino meo sede a dextris meis, Credidi propter quod
        locutus sum, Magnificat, Peregrinus, In exitu Israhel de Egypto, domus Iacob de populo
        barbaro] <figure>
          <graphic url="/images/COCTET3_05GF.gif"/>
        </figure></p>
      <p xml:id="COCTET30066">De tenoribus introituum Caput VII.</p>
      <p xml:id="COCTET30067">Quid est Introitus? Per quem sacerdos ad sacrificium intrat altaris.
        Celestinus Papa pro missae introitu statuit antiphonatim decantari Centum ac quinquaginta,
        Dauid psalmos, de quibus excepti sunt omnes Introitus regulares, Gradualia, Offertoria, et
        post communiones (vt scribitur quarto libro in rationali diuinorum). At Gregorius Introitum
        missae cum cantu ordinauit, Versumque vnum de illo psalmo retinuit qui legebatur antea.</p>
      <p xml:id="COCTET30068">Qui dicuntur tenores Introituum? qui finem versuum complent: quibus
        subscribitur Euouae. Semper designantur integri, nunquam (vt quibusdam in locis tenores
        psalmorum) abbreuiati. Admittunt tamen quandoque differentiarum quoque varietatem pro
        suauiori ac commodiori introitus repetitione.</p>
      <p xml:id="COCTET30069">Non tamen accipitur tonus ipsius ex fine versus, sed ex finali
        propria, quae stat ante versum, sequitur itaque versus tonum ipsius introitus, potius quam
        econtra. Cognoscitur igitur tonus introituum proprie et precipue ex finali: Consequutiue
        vero et tanquam per signum, dinoscitur ex melodia versuum</p>
      <p xml:id="COCTET30070">Sequuntur formulae versuum secundum octo tonos.</p>
      <p xml:id="COCTET30071">[Cochlaeus, f.Div,2; text: Prima aetate plasmati sunt Adam et Eua et
        positi in sede beata]</p>
      <p xml:id="COCTET30072">
        <pb n="[f.Diir]"/>[Cochlaeus, f.Diir; text: Secunda aetate natauit archa diluuio passim
        fluente, Tentatus Abraam tertia aetate dilectum Isaac mactare probat, Quarta aetate Moyses
        legis tabulas accepit in monte Syna, Quinta aetate praeualuit Dauid in funda et lapide
        contra Goliam, Saluator noster dominus deus aetate sexta natus est in terra, Septima aetate
        resurgemus rationem meritorum reddituri. Octaua aetate quae carebit fine perpetua fruemur
        pace] <figure>
          <graphic url="/images/COCTET3_06GF.gif"/>
        </figure></p>
      <p xml:id="COCTET30073">De Responsoriorum versibus secundum singulos tonos, Caput Octauum,</p>
      <p xml:id="COCTET30074">[Responsorium. in marg.] Quid est Responsorium? Canticum ex principio
        repetitione et versu conflatum. Capitulo in vesperis aut lectioni in Matutinis, respondens
        Responsorium ad versum vsque, varium seruat in ascensu, et descensu progressum. Versus autem
        secundum quemlibet tonum certam seruat melodiam.</p>
      <p xml:id="COCTET30075">[Repetitio in marg.] Atuero repetitio sic debet disponi, vt apte post
        eam versus incipiatur, atque ipsa versui concinnne succedat, et in melodiae suauitate et in
        textus sententiaeque conformitate.</p>
      <p xml:id="COCTET30076">Formulae itaque versuum secundum octo tonos ex octo melodiis haberi
        possunt, semper <pb n="[f.Diiv]"/>quidem idem Gloria patri: Versus autem non sic omnino
        iidem, propter inaequalem textus longioris breuiorisve applicationem.</p>
      <p xml:id="COCTET30077">[Cochlaeus, f.Diiv; text: Primus tonus, Primus vt iste sonus tibi
        versus erit resonandus, Secundus. Ecce figura tonum tibi concinit ista secundum, Tertius,
        Tertius inde tonus sic quemuis tollit in altum, Quartus, Inde toni versum sic quarti volue
        deorsum, Quintus. Quintus et hinc versum vult quemuis tollere sursum, Sextus. Dulcior inde
        sonus sexti quem dat tibi versus] <figure>
          <graphic url="/images/COCTET3_07GF.gif"/>
        </figure></p>
      <p xml:id="COCTET30078">
        <pb n="[f.Diiir]"/>[Cochlaeus, f.Diiir; text: Septimus hinc versum praecunctis tollit in
        altum, Talibus octaui neumis tu concine versum] <figure>
          <graphic url="/images/COCTET3_08GF.gif"/>
        </figure></p>
      <p xml:id="COCTET30079">De reliquis Melodiarum generibus Caput Octauum,</p>
      <p xml:id="COCTET30080">Quae sunt Melodiarum genera in cantu ecclesiastico seu chorali?
        Antiphona, Responsorium, Hymni, Introitus, Graduale, Alleluia, Sequentia, aliaque adhuc
        nonnulla cantica, vt Offertorium Kyrie eleyson et cetera.</p>
      <p xml:id="COCTET30081">Quid est Antiphona? Cantilena diuinis laudibus ad creationem inserta,
        Varie autem interpretatur, Primo quasi ante psalmum sonans: quia secundum eius tonum melodia
        psalmi informatur, Secundo. Ab anti quod est contra et phonos sonus: quia psalmus secundum
        melos eius intonatur. Tertio. secundum Isidorum Antiphona graece est vox reciproca: quia duo
        chori vicissim melodiarum cantus alternant. Responsorium autem historiae respondet, vt
        Antiphona psalmis: de quo dictum est prius.</p>
      <p xml:id="COCTET30082">Quid est hymnus? Est cantus metris dei laudem complectens. Apud
        gentiles Orpheus. Apud christianos Hilarius Pictauiensis. Ambrosiusque Mediolanensis
        Episcopi hymnorum carmine floruerunt. Varia autem carminum genera admittuntur precipue,
        Sapphicum Iambicnm et Choriambicum: vt Vita sanctorum: Veni creator spiritus. Festum nunc
        celebre. De introitu dictum est antea.</p>
      <p xml:id="COCTET30083">Quid est Graduale? Est cantus qui epistolae responsorium dicitur.
        Habet enim versum, at post versum non repetitur. Nec alte debet incipi, eo quod versus
        altius ascendit: A gradibus autem altaris vbi olim canebatur, Graduale nominatur.</p>
      <p xml:id="COCTET30084">
        <pb n="[f.Diiiv]"/>[Alleluia. in marg.] Quid est Alleluia? Est iubilus in dei
        contemplationem mentem eleuans, Nam dictio est hebraica, valetque latine laudate dominum Nam
        allelu secundum Hieronymum est verbum imperatiui modi: yia vero vniuersale significat.</p>
      <p xml:id="COCTET30085">[Sequentia, Prosa in marg.] Quid est sequentia? Est canticum verba
        habens laudiflua, ac melodiam suauem. Dicitur igitur et prosa, propter solutam orationem. Et
        sequentia, quia sequitur neumam iubili seu alleluia. Eius inuentor est. Notherus Abbas
        Sancti Galli, et Nicolaus Papa ad missas cantari concessit. Sunt et aliae melodiarum
        species, quae neumis diligenter debent distingui.</p>
      <p xml:id="COCTET30086">[Neuma in marg.] Quid est Neuma? Est vocum seu notularum vnica
        respiratione congrue pronnnciandarum aggregatio. Debet autem (vt ait Guido) terminari et
        fieri neuma, vbi saepius et condecentius tonus ille in quo fit, poterit regulariter sortiri
        primordia. Designatur autem per omnes lineas in modum pausae ducta: vt hic.</p>
      <p xml:id="COCTET30087">[Cochlaeus, f.Diiiv; text: Alme pater Ambrosi nostras preces audi
        Christe exaudi nos]</p>
      <p xml:id="COCTET30088">De modo legendi choraliter Caput .X</p>
      <p xml:id="COCTET30089">Quotuplex est Modus legendi Choraliter? Triplex Epistolarum
        Prophetarum et Collectarum.</p>
      <p xml:id="COCTET30090">[Gollecta in marg.] Quid est Collecta? Oratio super collectum populum
        facta. Eius accentus planus est semperque eiusdem quasi notae.</p>
      <p xml:id="COCTET30091">[Epistola. in marg.] Quid Epistola? Missiua apostolorum quam
        absentibus mittebant. Mitebantur et ipsi ad paerdicandum euangelium.</p>
      <p xml:id="COCTET30092">Idem est modus legendi epistolas et euangelia, qui pro locorum
        diuersitate varium habet accentum. Vbique tamen interrogatio vltimam notam eleuat in
        secundam, Similiter et finis vbique eleuatur. Nam in nouo testamento non terrena, sed
        coelestia nobis promittuntur.</p>
      <p xml:id="COCTET30093">[Prophetia in marg.] Quid est Prophetia? Oratio ex veteri sumpta
        testamento: Quis est legendi modus? Est vulgo duplex. Quidam enim virgulam in fine eleuant:
        quidam non: sed aequaliter tenent. Comma tamen semper per tertiam descendit, nisi fuerit
        dictio monasyllaba: aut hebraica aut indeclinabilis, quae eleuari desyderat, sicut et in
        psalmodiis contra naturam eleuatur. Interrogatio semper eleuatur. Colon vero semper per
        quintam deprimitur: vt hoc videtur exemplo.</p>
      <p xml:id="COCTET30094">
        <pb n="[f.Diiiir]"/>[Cochlaeus, f.Diiiir; text: Virgula, Comma, Colon, Interrogatiuum]</p>
      <p xml:id="COCTET30095">Quomodo designantur hae sermonis distinctiones? Virgula quidem vulgo
        laterali quadam linea parua, Comma duobus punctis Colon vnico puncto, post quem debet sequi
        littera capitalis. Si tamen finalis fuerit, dicitur periodus. Interrogatiuum vero vno
        designatur puncto, cui curua superducitur virgula sic?</p>
      <p xml:id="COCTET30096">Explicit Tractatus Tertius: Sequitur Quartus de Musica Mensurali.</p>
    </body>
  </text>
</TEI>

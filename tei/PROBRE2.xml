<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Brevis summula proportionum</title>
        <title type="abbrev">PROBRE2</title>
        <author><persName>Prosdocimo de' Beldomandi</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>C. Matthew Balensuela</persName>
        </respStmt>
        <respStmt>
          <resp>Corrector</resp>
          <persName>Thomas J. Mathiesen</persName>
        </respStmt>
        <respStmt>
          <resp>Advisor</resp>
          <persName>Benito V. Rivera</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1991">1991</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          3:258â€“61. </bibl>
        <bibl type="work">
          <title>Prosdocimus de Beldemandis: Brevis summula proportionum quantum ad musicam
            pertinet</title>
          <idno type="LML">PROSD. summ.</idno>
        </bibl>
        <listWit>
          <witness>
            <idno type="RISM">I-Bc A 56, 93-95</idno>
          </witness>
          <witness>
            <idno type="RISM">I-CATc D 39, 241-242v</idno>
          </witness>
          <witness>
            <idno type="RISM">I-Fl Ashburnham 206, 53-54</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="PROBRE20001">
        <pb n="[258]"/>Prosdocimi de Beldemandis</p>
      <p xml:id="PROBRE20002">Brevis summula proportionum</p>
      <p xml:id="PROBRE20003">Tibi, dilecte frater, tuus Prosdocimus de Beldemandis Patavus de nocte
        laboravit, ob tui intentum plenissime adimplere, brevem summulam proportionum musice
        applicabilium ex dictis antiquorum doctorum extrahendo; pridem itaque distinctionem de
        proportione premittit quam et alii premittere consueverunt que talis est.</p>
      <p xml:id="PROBRE20004">In duplici manerie proportio reperitur; quedam autem est proportio
        communiter dicta que sic describi potest: proportio communiter dicta est aliquorum
        comparatorum in aliquo univoco ad invicem habitudo. Et dicitur in aliquo univoco propter
        majorem expressionem, quoniam in equivocis nulla reperitur comparatio, ut asserit
        Aristoteles, primo Thopicorum capitulo de inventione secundi instrumenti quo in sillogismis
        abundamus dyalenas; ex qua descriptione habere possumus proportionem communiter dictam in
        omnibusque equalitatem et inequalitatem, similitudinem et dissimilitudinem magis et minus
        suscipiunt reperiri.</p>
      <p xml:id="PROBRE20005">Quedam vero est proportio proprie dicta que <pb n="[259]"/>etiam sic
        describi potest: proportio proprie dicta est plurium quantitatum ejusdem generis propinqui
        ad invicem habitudo, et dicitur ejusdem generis propinqui, quoniam una quantitas contigua
        cum una quantitate discreta proprie proportionari non potest, cum non sint ejusdem generis
        propinqui, sed bene remoti, ut notum est; ex qua descriptione comprehendere possumus
        proportionem proprie dictam solum in his que equalitatem et inequalitatem suscipiunt, hoc
        est in quantitatibus reperiri.</p>
      <p xml:id="PROBRE20006">Ista distinctione sic posita, ejusque membris declaratis, primum
        dimittendo quia nihil ad propositum, secundum agredior quod proposito nostro pertinet, et
        ipsum taliter subdivido, et dico quod duplex est proportio proprie dicta, scilicet
        rationabilis et irrationabilis. Que ambe sic describi possunt: proportio rationabilis est
        plurium quantitatum commensurabilium ad invicem habitudo; proportio vero irrationabilis est
        plurium quantitatum et commensurabilium ad invicem habitudo. Pro quarum duarum descriptionum
        declaratione est sciendum, quod ille quantitates commensurabiles dicuntur, quibus reperitur
        una communis mensura, quamlibet illarum quantitatum commensurare potens. Ille vero dicuntur
        quantitates incommensurabiles, quibus nulla talis communis mensura reperitur.</p>
      <p xml:id="PROBRE20007">Ulterius vero subdivido primum membrum istius subdivisionis quia
        secundum nihil facit ad propositum; unde dico quod duplex est proportio rationabilis, quedam
        namque est proportio equalitatis et est illa que est plurium quantitatum equalium ad invicem
        habitudo; quedam vero proportio inequalitatis, et est illa que est plurium quantitatum
        inequalium ad invicem habitudo. Que etiam in duo membra subdividitur, quia quedam est
        proportio majoris inequalitatis, et est majoris quantitatis ad minorem habitudo; quedam vero
        est minoris inequalitatis, et est minoris quantitatis ad majorem habitudo. Et quia in
        talibus proportionibus inequalitatis reperitur excessus et differentia, est sciendum quod
        excessus et differentia hic sunt termini synonomi; et est excessus sive differentia illud
        quod major quantitas minorem excedit.</p>
      <p xml:id="PROBRE20008">Proportio vero majoris inequalitatis in quinque subdividitur species
        quarum tres prime sunt simplices, scilicet proportio multiplex, proportio superparticularis
        et proportio superpartiens; relique vero due sunt composite, scilicet proportio multiplex
        superparticularis et proportio mutilplex superpartiens. Proportio multiplex dicitur quando
        major quantitas continet minorem pluries et nihil ultra. Proportio vera superparticularis
        dicitur quando major quantitas continet minorem semel et non pluries et cum hoc aliquid
        ultra quod est pars aliquota quantitatis minoris; pro cujus descriptionis atque aliarum
        sequentium declaratione est sciendum quod partium alicujus totius; quedam dicitur pars
        aliquota et est illa que aliquotiens sumpta reddit precipue suum totum; quedum vero dicitur
        pars non aliquota et est illa que, quotienscumque summatur, nunquam reddit precipue suum
        totum, sed aut plus, aut minus. Proportio vero superpartiens est quando major quantitas
        continet minorem semel et non pluries, et cum hoc aliquid ultra quod non est pars aliquota
        quantitatis minoris. Proportio vero multiptex superparticularis est quando major quantitas
        continet minorem pluries, et cum hoc aliquid ultra quod est pars aliquota quantitatis
        minoris. Proportio autem multiplex superpartiens est quando major quantitas continet minorem
        pluries, et cum hoc aliquid ultra quod non est pars aliquota quantitatis minoris.</p>
      <p xml:id="PROBRE20009">Et habet quelibet istarum quinque specierum infinitas species sub se;
        prima namque species proportionis multiplicis est proportio dupla, et est quando major
        quantitas continet minorem precipue <pb n="[260]"/>bis; secunda vero species est proportia
        tripla, et est quando major quantitas continet minorem precipue ter; tertia vero species est
        proportio quadrupla, et est quando major quantitas continet minorem precipue quater; quarta
        vero species est proportio quinqupla et est quando major quantitas continet precipue minorem
        quinquies, et sic in infinitum augmentando secundum quod numerus in infinitum est
        augmentabilis.</p>
      <p xml:id="PROBRE20010">Prima vero species proportionis superparticularis est proportio
        sexquialtera, et est quando pars aliquota quantitatis minoris que est excessus sive
        differentia majoris quantitatis ad minorem est ipsius quantitatis minoris medietas. Secunda
        vero species est sexquitertia, et est quando pars aliquota quantitatis minoris est ipsius
        quantitatis minoris tertia pars. Tertia vero species est proportio sexquiquarta, et est
        quando pars aliquota quantitatis minoris et cetera est ipsius quantitatis minoris quarta
        pars. Quarta vero species est sexquiquinta, et est quando pars aliquota quantitatis minoris
        et cetera est ipsius quantitatis minoris quinta pars; et sic in infinitum augmentando
        secundum augmentationem indeterminatem numerorum.</p>
      <p xml:id="PROBRE20011">Prima vero species proportionis superpartientis est proportio
        superbipartiens, et est quando pars non aliquota quantitatis minoris que est excessus sive
        differentia majoris quantitatis ad minorem continet in se duas partes aliquotas majores
        quantitatis minoris, et partem non aliquotam. Secunda vero species est proportio
        supertripartiens, et est quando pars non aliquotas quantitatis minoris et cetera, continet
        in se tres partes aliquotas majores quantitatis minoris et partem non aliquotam. Tertia vero
        species est proportio superquadripartiens, et est quando pars non aliquota quantitatis
        minoris et cetera continet in se quatuor partes aliquotas majores quantitatis minoris et
        partem aliquotam. Quarta vero species est proportio superquiuquepartiens, et est quando pars
        non aliquota quantitatis minoris et cetera continet in se quinque partes aliquotas majores
        quantitatis minoris et partem non aliquotam et sic in infinitum secundum quod sine statu
        procedimus in augmentando numeros.</p>
      <p xml:id="PROBRE20012">Et iterum circa istam tertiam speciem considerare debemus, quomodo se
        habeat quelibet partium aliquotarum illius partis non aliquote, que est excessus sive
        differentia majoris quantitatis ad minorem, respectu quantitatis minoris, scilicet an sit
        tertia, vel quarta, vel sexta pars, et sic ultra, respectu illius quantitatis minoris,
        quoniam secundum talem variationem dividetur adhuc ista tertia species in species infinitas,
        et similiter ipsius speciei species enumerate, et hoc secundum invariabilem processum
        numerorum; nam si sit tertia pars, habebimus unam speciem, et prima que superpartiens
        tertias nuncupatur. Si vero sit quarta pars, secundam speciem habebimus que superpartiens
        quartas dicitur. Si vero sit quinta pars, tertiam speciem habebimus que superpartiens
        quintas nominatur, et sic ultra sine fine, et si istas species cum aliis speciebus istius
        speciei adjungamus, nomina magis specifica componemus, ut superbipartiens tertias,
        superbipartiens quintas, superbipartiens septimas, et sic ultra. Item supertripartiens
        quartas, supertripartiens quintas, supertripartiens septimas, et sic sine statu procedendo,
        et sic de aliis speciebus.</p>
      <p xml:id="PROBRE20013">Species vero quarte et quinte speciei principalis composite, scilicet
        multiplicis superparticularis et multiplicis superpartientis variantur et multiplicantur
        secundum multitudinem et variationem specierum, trium specierum simplicium superius
        nominatarum, si ad invicem duo species principales simplices in compositione istarum duarum
        compositarum, scilicet multiplicis superparticularis et multiplicis superpartientis, ita
        conjungi debent ipsarum species ad invicem, <pb n="[261]"/>scilicet species istarum
        compositarum invenire volumus, ut dupla sexquialtera que est quando major quantitas continet
        minorem bis et cum hoc aliquid ultra, quod est medietas quantitatis minoris et dupla
        sexquitertia, que est quando major quantitas continet minorem bis et cum hoc aliquid ultra
        quod est tertia pars quantitatis minoris et sic ultra.</p>
      <p xml:id="PROBRE20014">Item tripla sexquialtera que est quando major quantitas continet
        minorem ter, et cum hoc aliquid ultra quod est medietas quantitatis minoris, et tripla
        sexquitertia que est quando major quantitas continet minorem ter et cum hoc aliquid ultra
        quod est tertia pars quantitatis minoris et sic ultra. Item dupla superbipartiens que est
        quando major quantitas continet minorem bis et cum hoc aliquid ultra quod continet in se
        duas partes aliquotas majores quantitatis minoris et partis non aliquote, et dupla
        supertripartiens que est quando major quantitas continet minorem bis et cum hoc aliquid
        ultra quod continet in se tres partes aliquotas majores quantitatis minoris et partis non
        aliquote et sic ultra. Item tripla superbipartiens que est quando major quantitas continet
        minorem ter et cum hoc aliquid ultra quod continet in se duas partes aliquotas majores
        quantitatis minoris et partis non aliquote, et tertia supertripartiens, que est major
        quantitas, continet minorem ter et cum hoc aliquid ultra quod continet in se tres partes
        aliquotas majores quantitatis minoris, et partis non aliquote et sic ultra. Unde quantum ad
        multiplicitatem respicere debemus quotiens major quantitas minorem continet, quantum vero ad
        superparticularitatem vel superpartialitatem debemus respicere ad partem aliquotam vel non
        aliquotam remanentem, et ad partes aliquotas majores ipsarum partium non aliquotarum, si
        species compositas bene habere volumus, et taliter alias species habere poterimus ut est
        dupla superbipartiens tertias, que est quando major quantitas continet minorem bis et cum
        hoc aliquid ultra quod continet in se duas partes aliquotas majores quantitatis minoris et
        partis non aliquote quarum quelibet est tertia pars ipsius quantitatis minoris, et tripla
        supertripartiens quartas, que est quando major quantitas continet minorem ter et cum hoc
        aliquid ultra quod continet in se tres partes aliquotas majores quantitatis minoris et
        partis non aliquote quarum quelibet est quarta pars ipsius quantitatio minoris, et sic sine
        fine.</p>
      <p xml:id="PROBRE20015">Proportio vero minoris inequalitatis quinque etiam habet species: tres
        scilicet simplices que sunt submultiplex, subsuperparticularis, et subsuperpartiens et duas
        compositas scilicet submultiplex superparticularis, et submultiplex superpartiens, et habet
        unaqueque istarum quinque specierum ita infinitas species secundum infinitam multitudinem
        numerorum, sicut habet unaqueque quinque specierum proportionis majoris inequalitatis, et
        sumuntur et variantur eodem modo sicut ille, nec differunt ab illis nisi per additionem
        istius termini. Sub ante quamlibet speciem istius proportionis minoris inequalitatis, qui
        terminus sive propositio sub denotat comparationem minoris quantitatis ad majorem. Hec ergo
        sunt que breviloquus summavi tibi de proportionibus musice applicabilibus, anno Domini 1409,
        multaque istis synonoma sunt propter brevitatem dimittendo; sume ergo ea et ipsa corrige pro
        ut tibi opportunum videtur. Amen.</p>
      <p xml:id="PROBRE20016">Explicit brevis summula proportionum, quantum ad musicam pertinet per
        Magistrum Prosdocimum de Beldemandis patavum, taliter ordinata. Amen.</p>
    </body>
  </text>
</TEI>

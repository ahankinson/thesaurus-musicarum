<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tonale Sancti Bernardi</title>
        <title type="abbrev">BERTONA</title>
        <author>Anonymous</author>
        <date notBefore="1100" notAfter="1199">12th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Elisabeth Honn</persName>
        </respStmt>
        <respStmt>
          <resp>C</resp>
          <persName>Dawn Reindl</persName>
        </respStmt>
        <respStmt>
          <resp>A</resp>
          <persName>Andreas Giger</persName>
        </respStmt>
        <date>1998</date></editionStmt>
      <sourceDesc>
        <bibl type="edition">
          <emph>Patrologia cursus completus, series latina</emph>, ed. J. P. Migne, 221 vols.
          (Paris: Garnier, 1844-1904), 182:1153–66. </bibl>
        <bibl type="work">
          <title>Anonymous: Tonale Cisterciense (Tonale s. Bernardi)</title>
          <idno type="LML">TON. Cist.</idno>
        </bibl>
        <listWit>
          <witness>
            <idno type="RISM">A-Gu Cod. 509, 133rb-136rb</idno>
          </witness>
          <witness>
            <idno type="RISM">A-HE Cod. 20, 220v-223v</idno>
          </witness>
          <witness>
            <idno type="RISM">A-SP Cod. 134/6 (29.4.3), 2-5</idno>
          </witness>
          <witness>
            <idno type="RISM">D-HEu Salem XI, 11, 91-93 (Fragment)</idno>
          </witness>
          <witness>
            <idno type="RISM">D-HEu Salem XI, 14, 133-135</idno>
          </witness>
          <witness>
            <idno type="RISM">D-MZs Hs. II 375, 70-72</idno>
          </witness>
          <witness>
            <idno type="RISM">E-Bbc M. 883, 15v-19</idno>
          </witness>
          <witness>
            <idno type="RISM">F-Pn Lat. 16662, 78-81v</idno>
          </witness>
          <witness>
            <idno type="RISM">F-Pn Nouv. acq. lat. 1411, 145-146v</idno>
          </witness>
          <witness>
            <idno type="RISM">F-Pn Nouv. acq. lat. 1412, 186-189</idno>
          </witness>
          <witness>
            <idno type="RISM">GB-Cjec Q.B.17, 116r-v (Fragment)</idno>
          </witness>
          <witness>
            <idno type="RISM">GB-Lbl Harley 281, 34-38v</idno>
          </witness>
          <witness>
            <idno type="RISM">I-Fn II. I. 406, 4-5</idno>
          </witness>
          <witness>
            <idno type="RISM">I-Vnm Lat. Cl. VIII.85 (3579), 43v-47v</idno>
          </witness>
          <witness>
            <idno type="RISM">US-BAw W. 62, 180r-v (Abbrégé)</idno>
          </witness>
          <witness>
            <idno type="RISM">US-BAw W. 63, 130v-132 (Abbrégé)</idno>
          </witness>
          <witness>
            <idno type="RISM">US-KAL Cisterc. antiph., 141v-143v (Abbrégé)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="BERTONA0001">
        <pb n="[1153]"/>INCIPIT TONALE.</p>
      <p xml:id="BERTONA0002">Discipulus. Quid est tonus?</p>
      <p xml:id="BERTONA0003">Magister. Regula, naturam et formam cantuum regularium determinans.</p>
      <p xml:id="BERTONA0004">D. In quo natura, in quo forma cognoscitur?</p>
      <p xml:id="BERTONA0005">M. Natura consistit in dispositione: forma in compositione et
        progressione.</p>
      <p xml:id="BERTONA0006">D. Quid dispositionem, quid progressionem, quid vero vocas
        compositionem?</p>
      <p xml:id="BERTONA0007">M. Dispositio est tonorum et semitoniorum directa ordinatio secundum
        naturalem litterarum positionem. Progressio vero est elevatio et depositio. Compositio autem
        consistit in levitate et gravitate, in extensione et reflexione, in variis anfractibus
        multisque diverticulorum varietatibus. Cognoscis ergo naturam cantus, si cognoveris cujus
        dispositionis sit, vel cujus maneriae: Cognoscis formam, cognito utrum authentice vel
        plagaliter progrediatur sive componatur.</p>
      <p xml:id="BERTONA0008">D. Quot sunt maneriae?</p>
      <p xml:id="BERTONA0009">M. Quatuor.</p>
      <p xml:id="BERTONA0010">D. Quomodo inter se differunt?</p>
      <p xml:id="BERTONA0011">M. Prima est, quae a finali ascendit per totum et semitonium, et descendit
        per tonum. Secunda, quae a finali ascendit per semitonium et tonum, et descendit per tonum.
        Tertia, quae a finali ascendit per duos tonos, et descendit per semitonium. Quarta, quae a
        finali ascendit per duos tonos, et descendit per tonum.</p>
      <p xml:id="BERTONA0012">D. Quid vocas finalem?</p>
      <p xml:id="BERTONA0013">M. Finales sunt litterae terminativae cantuum.</p>
      <p xml:id="BERTONA0014">D. Quot finales singulae habent maneriae?</p>
      <p xml:id="BERTONA0015">M. Prima duas: D. et a. Secunda duas: E. et [sqb] quadrum. Tertia duas: F.
        et c. Quarta unam tantum, scilicet G.</p>
      <p xml:id="BERTONA0016">D. Utrum tot toni sunt, quot maneriae?</p>
      <p xml:id="BERTONA0017">M. Quatuor sunt maneriae, sed octo sunt toni, qui sub maneriis
        continentur. Quorum impares, videlicet <pb n="[1154]"/>primus, tertius, quintus et septimus
        authentici vocantur, ut pote qui majoris sunt dignitatis. Pares vero, videlicet secundus,
        quartus, sextus et octavus tonus, quia indigniores sunt, plagales vocantur. Continet autem
        unaquaeque maneria unum authentum, et plagalem ejus. Prima primum et secundum, secunda
        tertium et quartum, tertia quintum et sextum, quarta septimum et octavum.</p>
      <p xml:id="BERTONA0018">D. Quae differentia est inter authentos et plagales?</p>
      <p xml:id="BERTONA0019">M. Authentus potest ascendere ultra litteram, quae sexta est a finali:
        plagalis non. Plagalis potest descendere plusquam una voce sub finali, authentus non.</p>
      <p xml:id="BERTONA0020">D. Quot vocibus superat authentus plagalem in elevatione, et superatur ab
        ipso in depositione?</p>
      <p xml:id="BERTONA0021">M. Tribus.</p>
      <p xml:id="BERTONA0022">D. Quot ergo vocum est cantus?</p>
      <p xml:id="BERTONA0023">M. Decem.</p>
      <p xml:id="BERTONA0024">D. Quare?</p>
      <p xml:id="BERTONA0025">M. Quia secundum dispositionem tonorum et semitoniorum, quam habent
        musici, nullus cantus fieri potest in decem vocibus vel citra, qui notari non possit sed
        undecim vocum cantus fieri potest, qui notari non potest. Ideo non est necesse, ut usque ad
        incertitudinem illam infra vel supra cantus exeat.</p>
      <p xml:id="BERTONA0026">D. Cujusmodi est dispositio quam habent musici?</p>
      <p xml:id="BERTONA0027">M. Primae et quartae et septimae litterae altrinsecus tonum attribuunt,
        secundae et quintae inferius tonum, et supra semitonium, tertiae et sextae econverso,
        videlicet supra tonum, et inferius semitonium, non praetermittentes quandoque b. rotundum
        pro asperitate tritoni.</p>
      <p xml:id="BERTONA0028">D. De illis cantibus quaero, qui non ascendunt ultra sextam nec descendunt
        subter primam sub <pb n="[1155]"/>finali, utrum authenti sint, an plagales?</p>
      <p xml:id="BERTONA0029">M. Quidam eorum sunt authenti, quidam plagales.</p>
      <p xml:id="BERTONA0030">D. Quae inter illos est distinctio?</p>
      <p xml:id="BERTONA0031">M. Hi non per progressionem, sed per compositionis distinguuntur
        considerationem. Quilibet enim cantus hujus diminutae et contractae progressionis si in
        quinta inceperit, aut eam frequentans in ea pausaverit, vel incipiens in finali ad eam
        saltum fecerit, authentus est: excipe in tertio tono sextam pro quinta. Quicunque autem
        cantus quartam non excesserit, sine dubio plagalis est. Quod si eam quandoque excesserit,
        sed se infra statim retraxerit, moras et circumflexiones suas sub ea faciens, iterum
        plagalis est; nisi constet, alicujus authenti propriam inesse compositionem.</p>
      <p xml:id="BERTONA0032">D. Quae sunt illae propriae compositiones?</p>
      <p xml:id="BERTONA0033">M. Inspice neugma primi toni, et propriam ipsius compositionem in neugmate
        reperies, quam nisi haec antiphona Lex per Moysen, et multae consimilis haberent, omuino
        plagales essent. Similiter est in caeteris authentis. Iterum quilibet cantus hnjus diminutae
        progressionis, si in principio sui a finali ad quartam ascenderit per diatessaron plenarie
        formatum, et inde cito ad finalem rediens in ea pausaverit, plagalis est. Hoc determino
        propter quaedam principia septimi toni, quae licet per diatessaron ascendant, ipsum tamen
        reflectunt, et mox ad quintam prosiliunt. Per hanc regulam haec antiphona: Petrus Apostolus,
        plagalis est, licet authenti sui propriam videatur habere compositionem.</p>
      <p xml:id="BERTONA0034">D. Restat ut insinues, quis cantus sit regularis.</p>
      <p xml:id="BERTONA0035">M. Ut eum tibi propria et convertibili descriptione comprehendam: cantus
        regularis est, qui sibi perfecte consonans suam in se maneriam certificat.</p>
      <p xml:id="BERTONA0036">D. Expositione indiget brevis quidem, sed obscura definitio.</p>
      <p xml:id="BERTONA0037">M. Ille cantus perfecte sibi consonat, in quo nec inconveniens est
        progressio, nec progressioni sive dispositioni dissimilis est compositio, nec compositionem
        dissolvit oppositio.</p>
      <p xml:id="BERTONA0038">D. Da exemplum de singulis.</p>
      <p xml:id="BERTONA0039">M. In illo cantu est inconveniens progressio, in quo authenticae
        elevationi plagalis subjungitur depositio. Qui nimirum inconsulte progrediens, metasque
        debitas utrobique transgrediens, humano capiti caudam subjungit equinam. Hujus naevo vitii
        decolorata sunt haec responsoria; Sancte Paule, Cornelius, et plures alii cantus, circa quos
        ut ingrediamur sine macula, operati sumus justitiam. Inconvenienter etiam cantus ille
        progreditur, qui nimis contractam habet elevationem; sicut enim sunt metae, ultra quas non
        debet ascendere, ita sunt litterae, ad quas eum necesse est ascendere. De omni namque
        authento certum est, quod necesse est eum ascendere ad quintam. Plagalis autem elevari debet
        usque ad quartam, vel ad minus usque ad litteram illam, in qua incipit suum Saeculorum. <pb n="[1156]"/>Assume enim hanc antiphonam: Clamavi, secundum quod canitur in quarto tono;
        qua finita, si ejus Saeculorum inceperis, ridiculosum et dissonantem saltum facies. Illa
        siquidem antiphona non ascendit ultra F. grave, Saeculorum autem incipit in a. acuto.
        Propter hoc prolixiorem dedimus ascensum quibusdam antiphonis in hoc vitiosis, scilicet:
        Dele Domine, Omnis terra, Si iniquitates et consimilibus.</p>
      <p xml:id="BERTONA0040">D. Procede, ut ea quae sequuntur similis illuminet evidentia.</p>
      <p xml:id="BERTONA0041">M. In illo cantu progressioni reclamat compositio, qui ubique authenticam
        habens compositionem, plagalem alicubi descensum interserit; sicut erat; Deus omnium, Sint
        lumbi, et multi alia, tam antiphonae quam responsoria. Sunt alii cantus, in quibus
        progressioni compositio consentit, sed dissentit a dispositione, quia secundum naturalem
        dispositionem litterarum unius sunt maneriae, sed secundum compositionis similitudinom sub
        alia videntur et dicuntur continerl maneria, sicut Benedicta tu, et multae consimiles
        antiphonae, quae apud fere omnes hoc laborant vitio, quia secundum naturalem dispositionem
        primae sunt maneriae, et tamen propter similitudinem compositionis dicuntur et creduntur
        esse secundae. Illius vero cantus compositio oppositione dissolvitur, qui in partibus suis
        dissimiliter compositus est, ita ut in una parte sui cujusdam toni, in altera alterius toni
        esse videatur, sicut erat: Beata Caecilia, Videntes Joseph, et Dedisti, Domine.</p>
      <p xml:id="BERTONA0042">D. Qui sunt, qui suam in se maneriam non certificant?</p>
      <p xml:id="BERTONA0043">M. Qui ita cujuslibet maneriae carent proprietate, ut in diversarum
        finalibus maneriarum pariter terminari possint, et diversorum esse tonorum. De numero quorum
        erant: Ecce sacerdos magnus, et multi alii cantus septimi toni: Visita nos, et multi octavi
        toni: Nazaraeus vocabitur, et plures quinti toni: Miserere mei Deus et plures sexti
        toni.</p>
      <p xml:id="BERTONA0044">D. Illas maneriarum proprietates mihi vellem exprimi, quibus cantus
        innixi, diversis non possunt fluctuare finalibus.</p>
      <p xml:id="BERTONA0045">M. Qui cantus vitiose composuerunt, vel bene compositos male notando vel
        cantando postmodum depravaverunt, si has, quas requiris, cognovissent proprietates, non tot
        cantuum emersissent improprietates. Ut ergo ad interrogata breviter respondeam, in nullo
        prima vel secunda maneria debet praetermittere semitonium, quod finali vicinius est quin
        alicubi vel semel inveniatur, et sic finales illarum maneriarum alternari non possunt.
        Similiter omnes cantus quinti toni debent habere sub finali vel sub quinta semitonium, vel
        supra sextam tonum: omnes vero cantus sexti toni exigunt sub finali vel sub quinta
        semitonium. Omnes autem cantus septimi toni debent habere sub quarta semitonium, et praeter
        hoc vel sub finali tonum, vel supra <pb n="[1157]"/>textam semitonium: cujus plagalis
        semitonium sub quarta et tonum exigit sub finali.</p>
      <p xml:id="BERTONA0046">D. Praemissis quae ad notitiam tonorum videntur necessaria, ad faciendam
        doctrinam de singulis potes commodius accedere.</p>
      <p xml:id="BERTONA0047">M. Tuis quaestionibus prout potui compendiose respondi: caeteris, si quas
        habes, eadem reponsurus diligentia.</p>
      <p xml:id="BERTONA0048">Discipulus.</p>
      <p xml:id="BERTONA0049">Quid est primus tonus?</p>
      <p xml:id="BERTONA0050">M. Regula authentum primae maneriae determinans.</p>
      <p xml:id="BERTONA0051">D. Quae est illa?</p>
      <p xml:id="BERTONA0052">M. Quilibet cantus regularis authentice elevatus vel compositus,
        terminatus in D. vel in a. authentus est primae maneriae. Quae sit autem authentica elevatio
        vel compositio, superius dictum est.</p>
      <p xml:id="BERTONA0053">D. Quid si cantus aliquis authentice elevetur, non tamen authenticam sed
        plagalem habeat compositionem?</p>
      <p xml:id="BERTONA0054">M. Hunc sibi vetusta vendicat irregularitas, sicut a novitate usus nostri
        ita et a praesenti disputatione penitus alienum.</p>
      <p xml:id="BERTONA0055">
        <pb n="[1158]"/>D. Quot differentias habet?</p>
      <p xml:id="BERTONA0056">M. Exclusis multiplicium, quae ab aliis canuntur superfluitatibus,
        differentiae tres quibusdam videntur necessariae. Prima, quae maturis et gravibus; secunda,
        quae levibus et acutis; tertia, quae mediocribus habeat subservire principiis. Quorumdam
        tamen importunitate minus discrete brevitatem aemulantium, relicta ea quae gravibus
        principiis proprie convenit, et in primo tono canitur, scilicet:</p>
      <p xml:id="BERTONA0057">[PLCLXXXII:1158; text: Amen] <figure>
          <graphic url="/images/BERTONA_01GF.gif"/>
        </figure></p>
      <p xml:id="BERTONA0058">reliquis duabus in hoc tono utimur, quas subjecta docet formula. Nam
        tertiam differantiam, quae illi antiphonae, scilicet: Nos qui vivimus adaptatur, magis
        voluntas quam ratio retinuit. Cum enim illam abjecerint, quae non solum adeo propria sed et
        levior et usitatior est, qua ratione hanc in uno tantum psalmo retinuerunt? Utinam tamen vel
        hac sola in primo tono contenti fuissent, cum primi toni proprietatem exprimat, et alii tono
        servire non possit. Nam de reliquis duabus differentiis neutrum verum est.</p>
      <p xml:id="BERTONA0059">
        <pb n="[1157-58]"/>[PLCLXXXII:1157-58; text: Gloria seculorum amen. Antiphona Primum
        quaerite regnum Dei. Ave Maria. Mulieres. Ecce nomen. Angeli Domini. Venit lumen.
        Adjutorium, Speciosus. Christi virgo. Isti sunt. Biduo vivens. O quantus luctus. Euge serve.
        In medio. Cum sublevasset. Vidi Dominum. Ecce vere. Apertis. Gloria Patri et Filio et
        Spiritui sancto, Nos qui vivimus.]</p>
      <p xml:id="BERTONA0060">
        <pb n="[1157]"/>Discipulus.</p>
      <p xml:id="BERTONA0061">Quid est secundus tonus?</p>
      <p xml:id="BERTONA0062">M. Regula plagalem primae maneriae determinans.</p>
      <p xml:id="BERTONA0063">
        <pb n="[1158]"/>D. Quae est illa?</p>
      <p xml:id="BERTONA0064">M. Quilibet cantus regularis plagaliter depositus vel compositus, finem
        faciens in D. vel in a. plagalis <pb n="[1159]"/>est primae maneriae. Quae autem sit
        plagalis depositio vel compositio, superius dictum est.</p>
      <p xml:id="BERTONA0065">D. Quot differentias habet.</p>
      <p xml:id="BERTONA0066">
        <pb n="[1160]"/>M. Unam tantum, omnibus ipsius principiis satis commode servientem: ut patet
        in sequentibus:</p>
      <p xml:id="BERTONA0067">
        <pb n="[1159-60]"/>[PLCLXXXII:1159-60,1; text: Gloria seculorum amen. Antiphona Secundum
        autem simile est huic. Isti sunt sancti. O sapientia. In universa terra. In omnem terram.
        Gloria Patri et Filio et Spiritui sancto.] <figure>
          <graphic url="/images/BERTONA_02GF.gif"/>
        </figure></p>
      <p xml:id="BERTONA0068">
        <pb n="[1159]"/>Discipulus.</p>
      <p xml:id="BERTONA0069">Quid est tertius tonus?</p>
      <p xml:id="BERTONA0070">M. Regula authentum secundae maneriae determinans.</p>
      <p xml:id="BERTONA0071">D. Quae est illa?</p>
      <p xml:id="BERTONA0072">M. Quilibet cantus regularis authentice elevatus <pb n="[1160]"/>vel
        compositus terminatus in E. vel in [sqb] authentus est secundae maneriae.</p>
      <p xml:id="BERTONA0073">D. Quot differentias habet?</p>
      <p xml:id="BERTONA0074">M. Duas, alteram inferionibus, alteram superioribus principiis satis
        commode deputatas: ut docet subjecta formula.</p>
      <p xml:id="BERTONA0075">
        <pb n="[1159-60]"/>[PLCLXXXII:1159-60,2; text: Gloria. seculorum amen. Antiphona Tertia dies
        est quo haec facta sunt. Cum fortis armatus. Nigra sum. Males male. Quoniam. Domine. Qui de
        terra est. Gloria Patri et Filio et Spiritui sancto.]</p>
      <p xml:id="BERTONA0076">
        <pb n="[1159]"/>Discipulus.</p>
      <p xml:id="BERTONA0077">Quid est quartus tonus?</p>
      <p xml:id="BERTONA0078">M. Regula plagalem secundae maneriae determinans.</p>
      <p xml:id="BERTONA0079">D. Quae est illa?</p>
      <p xml:id="BERTONA0080">M. Quilibet cantus regularis plagaliter depositus <pb n="[1160]"/>vel
        compositus, finem faciens in E. vel in [sqb] plagalis est secundae maneriae.</p>
      <p xml:id="BERTONA0081">D. Quot differentias habet?</p>
      <p xml:id="BERTONA0082">M. Duas, unam principiis cantuum mature incedentium, alteram reliquis
        omnibus congruentem: et subjecta docet descriptio.</p>
      <p xml:id="BERTONA0083">
        <pb n="[1159-60]"/>[PLCLXXXII:1159-60,3; text: Gloria. seculorum amen. Antiphona Quarta
        vigilia venit ad eos. Laudabo. Nos scientes. Rubum quem viderat.]</p>
      <p xml:id="BERTONA0084">
        <pb n="[1161-62]"/>[PLCLXXXII:1161-62,1; text: viderat. Antiphona Stetit Angelus. Iste
        cognovit. Gloria. seculorum amen. Oculi mei. In prole matris. Nisi diligenter. In domum.
        Gloria Patri et Filio et Spiritui sancto.] <figure>
          <graphic url="/images/BERTONA_03GF.gif"/>
        </figure></p>
      <p xml:id="BERTONA0085">
        <pb n="[1161]"/>Discipulus.</p>
      <p xml:id="BERTONA0086">Quid est quintus tonus?</p>
      <p xml:id="BERTONA0087">M. regula authentum tertiae maneriae determinans.</p>
      <p xml:id="BERTONA0088">D. Quae est illa?</p>
      <p xml:id="BERTONA0089">M. Quilibet cantus regularis authentice elevatus <pb n="[1162]"/>vel
        compositus, terminatus in F. vel in C. authentus est tertiae maneriae.</p>
      <p xml:id="BERTONA0090">D. Quot differentias habet?</p>
      <p xml:id="BERTONA0091">M. Unam solummodo, omnibus ipsius principiis congruentum ut inferius
        ostenditur.</p>
      <p xml:id="BERTONA0092">
        <pb n="[1161-62]"/>[PLCLXXXII:1161-62,2; text: Gloria. seculorum amen. Antiphona Quinque
        prudentes intraverunt ad nuptias. Confitebor Domino. In conspectu angelorum. In sole posuit.
        Gloria Patri et Filio et Spiritui sancto.]</p>
      <p xml:id="BERTONA0093">
        <pb n="[1161]"/>Discipulus.</p>
      <p xml:id="BERTONA0094">Quid est sextus tonus?</p>
      <p xml:id="BERTONA0095">M. Regula plagalem tertiae maneriae determinans.</p>
      <p xml:id="BERTONA0096">D. Quae est illa?</p>
      <p xml:id="BERTONA0097">M. Quilibet cantus regularis plagaliter depositus <pb n="[1162]"/>vel
        compositus, finem faciens in F. vel in C. plagalis est tertiae maneriae.</p>
      <p xml:id="BERTONA0098">D. Quot differentias habet?</p>
      <p xml:id="BERTONA0099">M. Unam, universis ejus principiis arridentem, ut subjecta formula
        declarat.</p>
      <p xml:id="BERTONA0100">
        <pb n="[1161-62]"/>[PLCLXXXII:1161-62,3; text: Gloria. seculorum amen. Antiphona Sexta hora
        sedit super puteum. O admirabile commercium. Benedictus Dominus. Gloria Patri et Filio et
        Spiritui sancto.]</p>
      <p xml:id="BERTONA0101">
        <pb n="[1161]"/>Discipulus.</p>
      <p xml:id="BERTONA0102">Quid est septimus tonus?</p>
      <p xml:id="BERTONA0103">
        <pb n="[1162]"/>M. Regula authentum quartae maneriae determinans.</p>
      <p xml:id="BERTONA0104">
        <pb n="[1163]"/>D. Quae est illa?</p>
      <p xml:id="BERTONA0105">M. Quilibet cantus regularis authentice elevatus vel compositus,
        terminatus in G. authentus est quartae maneriae.</p>
      <p xml:id="BERTONA0106">D. Quot differentias habet?</p>
      <p xml:id="BERTONA0107">
        <pb n="[1164]"/>M. Duas, alteram servientem principiis, quae in quinta fiunt, vel ad ipsam
        saliunt: alteram congruentem principiis, quae a finali per quosdam gradus ad quintam
        ascendunt, ut patet inferius.</p>
      <p xml:id="BERTONA0108">
        <pb n="[1163-64]"/>[PLCLXXXII:1163-64,1; text: Gloria seculorum amen. Antiphona Septem sunt
        spiritus ante thronum Dei. Omnes sitientes. Veterem hominem. Argentum. Vivit Dominus.
        Dixerunt discipuli. Ierusalem. Benedicta tu. Gloria Patri et Filio et Spiritui sancto.] <figure>
          <graphic url="/images/BERTONA_04GF.gif"/>
        </figure></p>
      <p xml:id="BERTONA0109">
        <pb n="[1163]"/>Discipulus.</p>
      <p xml:id="BERTONA0110">Quid est octavus tonus?</p>
      <p xml:id="BERTONA0111">M. Regula plagalem quartae maneriae determinans.</p>
      <p xml:id="BERTONA0112">D. Quae est illa?</p>
      <p xml:id="BERTONA0113">M. Quilibet cantus regularis plagaliter depositus <pb n="[1164]"/>vel
        compositus, terminatus in G. plagalis est quartae maneriae.</p>
      <p xml:id="BERTONA0114">D. Quot differentias habet?</p>
      <p xml:id="BERTONA0115">M. Duas, alteram servientem principiis cantuum in quarta a finali
        incipientium: alteram caeteris ipsius omnibus principiis deputatam: ut subjecta docent.</p>
      <p xml:id="BERTONA0116">
        <pb n="[1163-64]"/>[PLCLXXXII:1163-64,2; text: Gloria. seculorum amen. Antiphona Octo sunt
        beatitudines. Scriptum est. Nuptiae. Adorate Dominum. Dum medium. Ecce ancilla. Dominus
        dixit. De profundis. In aeternum. Gloria Patri et Filio et Spiritui sancto.]</p>
      <p xml:id="BERTONA0117">
        <pb n="[1163]"/>D. Memini te dixisse superius de duabus differentiis primi toni, quod
        proprietatem sui modi non exprimunt, et alii tono possunt aptari. Supra positae <pb n="[1164]"/>differentiae reliquorum modorum suntne obsecro propriae?</p>
      <p xml:id="BERTONA0118">M. Quaedam illarum sunt propriae et competenter <pb n="[1165]"/>inventae,
        sicut differentia secundi toni, et prima differentia quarti, quae ejusdem toni sunt cum suis
        antiphonis. Sed differentiae tertii toni in secundo tono canuntur, et longe competentius
        cantibus secundi toni possunt aptari, quam cantibus tertii, cum in eisdem finalibus habeant
        terminari. Differentia vero quinti in quarto tono canitur, et differentia septimi itidem in
        secundo. Differentiae autem sexti et octavi toni suorum modorum proprietates non exprimunt.
        Unde a peripateticis musicorum omnes hae vitiosae reputantur; debet enim differentia illius
        modi esse, cui attribuitur, ut ejusdem modi sit differentia et antiphona, et in eodem modo
        psalmus canatur. Intellexisti haec omnia?</p>
      <p xml:id="BERTONA0119">D. Intellexi utique, et verissimum esse videtur, quod dicis. Est enim
        mysterium absconditum a seculis, et est mirabile sacramentum, quod non licet homini loqui,
        quod differentiae tertii toni et septimi canuntur in secundo tono, et differentia quinti in
        quarto.</p>
      <p xml:id="BERTONA0120">M. In hec profecto peccavit inventio, vel inventionem corrupit
        oblivio.</p>
      <p xml:id="BERTONA0121">D. Miror similiter de versibus responsoriorum, quod in eisdem finalibus
        cum suis responsoriis terminari non habeant, et alterius toni esse convincantur, praeter
        versus sexti et octavi toni.</p>
      <p xml:id="BERTONA0122">
        <pb n="[1166]"/>M. Ad hoc solet dici, quia si de cantu versiculi per se judicetur, vere
        alterius modi est: sed de ipso non debet judicari sine illa parte responsorii, quae
        resumitur, ut sit unus cantus versiculi et repetitionis, sicut in responsoriis multae sunt
        clausulae, quae si per se judicarentur, et male compositae et alterius modi invenirentur.
        Proinde sicut unus cantus est totum responsorium, licet ex diversis clausulis constet, quae
        diversorum sunt modorum: ita, unus cantus est versiculi et repetitionis, ex hoc et illo
        compositus. Propter hoc repetitio responsori debet concordare versiculo, et secundum
        litteraturam et secundum modulationem.</p>
      <p xml:id="BERTONA0123">D. Lubrica ni fallor est haec sententia, quoddamque videtur subterfugium,
        solido carens veritatis. Caeterum jam de tuo sensu loquens, de metris, de differentiis, et
        versiculis quid sentias, profer in medium.</p>
      <p xml:id="BERTONA0124">M. Quod quaeris, non est praesentis negotii, cum prohibente sancto
        Cisterciensi capitulo, nec in Guidonis Antiphonario quidquam mutari jam liceat. Quaere tamen
        musicam Guidonis Augensis, quam scribit ad sanctissimum magistrum suum domnum Guillelmum
        primum Rievallis abbatem. Ibi de talibus sufficienter doceri poteris.</p>
    </body>
  </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Liber de arte contrapuncti, Liber tertius</title>
        <title type="abbrev">TINCON3</title>
        <author>Tinctoris, Johannes</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Luminita Florea Aluas</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1992</date></editionStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          4:147–53. </bibl>
        <bibl type="work">
          <title>Iohannes Tinctoris: Liber de arte contrapuncti</title>
          <idno type="LML">IOH. TINCT. contr.</idno>
        </bibl>
        <listWit>
          <witness>
            <idno type="RISM">B-Br II 4147, 52-101</idno>
          </witness>
          <witness>
            <idno type="RISM">E-VAu 835, 77v-144</idno>
          </witness>
          <witness>
            <idno type="RISM">I-Bu 2573, 88-166</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="TINCON30001">
        <pb n="[147]"/>Incipit tertius.</p>
      <p xml:id="TINCON30002">Capitulum primum.</p>
      <p xml:id="TINCON30003">De octo generalibus regulis circa omnem contrapunctum observandis, quarum
        prima est, quod omnis contrapunctus per concordantiam perfectam incipere finireque
        debet.</p>
      <p xml:id="TINCON30004">Quoniam autem hucusque de usu concordantiarum praemissuque discordantiarum
        ac utrarumque ordinatione in quovis contrapuncto satis supraque disseruimus, finem huic
        operi nostro daremus, nisi octo generalium regularum circa omnem contrapunctum observandarum
        relatio nos aliquantisper eum differre compelleret. Unde ut a prima incipiamus, omnis
        contrapunctus per concordantiam perfectam et incipere et finire debet. Quemadmodum omnia
        hujus libri exempla superius posita manifestissime ostendunt. Si tamen aliqua pausa cantum
        antecesserit cantus ipse imperfectam concordantiam incipere poterit, ut hic:</p>
      <p xml:id="TINCON30005">[CSIV:147,2; text: J'aime qui m'aime. Tenor.] <figure>
          <graphic url="/images/TINCON3_01GF.gif"/>
        </figure></p>
      <p xml:id="TINCON30006">Praeterea nonnulli, quibus assentior, dicunt non esse vitiosum, si, multis
        super librum canentibus aliqui eorum in concordantiam desinant imperfectam. Quod tamen
        intelligendum censeo ubi plures fuerint concinentes quam concordantiae perfectae vocibus
        eorum contentae, ita etiam quod a sexta, tertiadecima, vicesimaque, supra notam inferiorem
        abstineant. Sic enim nulla earum propter ejus duritiem et praecipue cum quinta duodecima et
        decima nona perfectioni congruit, ut hic:</p>
      <p xml:id="TINCON30007">
        <pb n="[148]"/>[CSIV:148,1; text: Exempla.]</p>
      <p xml:id="TINCON30008">Capitulum II.</p>
      <p xml:id="TINCON30009">De secunda generali regula secundum quam licitum est per imperfectas
        concordantias, non autem perfectas cum tenore ascendere ac descendere.</p>
      <p xml:id="TINCON30010">Secunda regula est quod per concordantias imperfectas, non autem perfectas
        ejusdem speciei cum tenore ascendere descendereque debemus ut in exemplo praeposito
        omnibusque aliis antecedentibus patet.</p>
      <p xml:id="TINCON30011">Verum tamen ubi compositio trium aut plurium fit, nonnulli unam partem cum
        alia inferiori duntaxat excepta per easdem species concordantiarum etiam perfectarum
        ascendere descendereque permittunt; immo si duarum partium ascensus aut descensus per
        concordantias perfectas ejus speciei fiat, dummodo aliqua intervenerit pausa compositor a
        pluribus excusatur, ut hic:</p>
      <p xml:id="TINCON30012">[CSIV:148,2; text: O Mater Dei memento mei. Tenor. Contratenor.]</p>
      <p xml:id="TINCON30013">Hujus modi tamen ascensus vel descensus per concordantias perfectas
        ejusdem speciei, multis quos imitari studeo displicet. Et profecto nisi in compositione
        quatuor aut quinque aut plurimum partium necessitate alicujus venustae perfectionis aut
        ordinatae progressionis eos minime censeo permittendos. Utque clarius regula haec cum
        sequenti proxima intelligatur, sciendum est concordantias sive perfectas sive imperfectas
        ejusdem speciei dictas, quae speciei non differunt, sicut duo unisoni, duae tertiae, duae
        quintae, et sic de aliis.</p>
      <p xml:id="TINCON30014">Capitulum III.</p>
      <p xml:id="TINCON30015">De tertia regula generali quae tenore in eodem loco permanente plures
        concordantias non solum imperfectas verum etiam perfectas unam post aliam continuo assumi
        permittit.</p>
      <p xml:id="TINCON30016">Tertia regula est quod tenore in eodem loco permanente licet plures
        concordantias non solum imperfectas verum etiam perfectas ejusdem speciei unam post aliam
        continuo assumere:</p>
      <p xml:id="TINCON30017">[CSIV:148,3; text: Exempla.]</p>
      <p xml:id="TINCON30018">Attamen ubi aliae concordantiae possunt intermitti hujus modi
        contrapunctus super cantum planum canendo diligenter est evitandus.</p>
      <p xml:id="TINCON30019">In refacta vero, praecipue si imperfectae fuerint <pb n="[149]"/>concordantiae aliquando propter verba convenientissime admittitur, ut hic:</p>
      <p xml:id="TINCON30020">[CSIV:149,1; text: Vrai Dieu d'amer conforte l'amoureux qui nuit et jour.
        Tenor. Barbara Virgo pulcherrima.] <figure>
          <graphic url="/images/TINCON3_02GF.gif"/>
        </figure></p>
      <p xml:id="TINCON30021">Capitulum IV.</p>
      <p xml:id="TINCON30022">De quarta generali regula per quam praecipitur ut quam proximus et quam
        ordinatissimus poterit contrapunctus fiat.</p>
      <p xml:id="TINCON30023">Quarta regula est quod quam proximus et quam ordinatissimus poterit
        contrapunctus fieri debebit etiam licet conjunctionibus longorum intervallorum tenor sic
        converso formatus, ut hic patet:</p>
      <p xml:id="TINCON30024">[CSIV:149,2; text: Exempla.]</p>
      <p xml:id="TINCON30025">Sed ab hac regula eximuntur qui magis contrapuncto dulciori ac venustiori
        student quam propinquiori. Quique pluribus super librum canentibus ut contrapunctum
        diversificent cum moderatione instar quodam modo compositorum longinquum efficiunt, ut patet
        in sequentibus:</p>
      <p xml:id="TINCON30026">[CSIV:149,3; text: Tenor. Contrapunctus.]</p>
      <p xml:id="TINCON30027">Capitulum V.</p>
      <p xml:id="TINCON30028">De quinta regula generali quae precipit ut supra nullam prorsus notam
        perfectio constituatur per quam cantus distonari possit.</p>
      <p xml:id="TINCON30029">Quinta regula est quod supra nullum prorsus notam sive media, sive
        superior, sive inferior fuerit perfectio constitui debet per quam cantus distonatio
        contingere possit. Quod quidem penitus aurium judicio relinquendum censeo, ut hic:</p>
      <p xml:id="TINCON30030">[CSIV:149,4; text: Tenor.]</p>
      <p xml:id="TINCON30031">
        <pb n="[150]"/>[CSIV:150,1; text: Contrapunctus.] <figure>
          <graphic url="/images/TINCON3_03GF.gif"/>
        </figure></p>
      <p xml:id="TINCON30032">Sumitur autem hic perfectio pro cujusque cantus media seu finali clausula
        per concordantiam perfectam regulariter efficienda, quamvis et interdum loco ejus assumatur
        imperfectam, ut hoc:</p>
      <p xml:id="TINCON30033">[CSIV:150,2; text: O Georgi regnans feliciter ora deum pro nobis Jugiter.
        Tenor. Contratenor.]</p>
      <p xml:id="TINCON30034">Capitulum VI.</p>
      <p xml:id="TINCON30035">De sexta generali regula quae redictas fieri prohibet.</p>
      <p xml:id="TINCON30036">Sexta regula est, quod super cantum planum canentes in quantum possumus
        redictas evitare debemus maxime si aliquae fuerint in tenore, ut hic patet:</p>
      <p xml:id="TINCON30037">
        <pb n="[151]"/>[CSIV:151,1; text: Exemplum.] <figure>
          <graphic url="/images/TINCON3_04GF.gif"/>
        </figure></p>
      <p xml:id="TINCON30038">Et quamvis ex omni parte in refacta regulariter etiam prohibeantur
        aliquando tamen sonum campanarum aut tubarum imitando, ubique tollerantur, ut hic probatur
        scilicet in sequenti:</p>
      <p xml:id="TINCON30039">[CSIV:151,2; text: Qui regnas in coelestibus sedes conterens infimas da
        gaudiis felicibus perfrui nostras animas. Tenor. Contratenor.]</p>
      <p xml:id="TINCON30040">Ut patet in his exemplis redicta nihil aliud est quam unius aut plurium
        conjunctionum continua repetitio.</p>
      <p xml:id="TINCON30041">
        <pb n="[152]"/>Capitulum VII.</p>
      <p xml:id="TINCON30042">De septima regula generali qua duas perfectiones in eodem loco fieri
        continue vetatur.</p>
      <p xml:id="TINCON30043">Septima regula est quod super planum cantum etiam canendo duae aut plures
        perfectiones in eodem loco continue fieri non debent, licet ad hoc quodammodo cantus ipse
        planus videatur esse coaptatus, ut hic:</p>
      <p xml:id="TINCON30044">[CSIV:152; text: Tenor. Contrapunctus.] <figure>
          <graphic url="/images/TINCON3_05GF.gif"/>
        </figure></p>
      <p xml:id="TINCON30045">Quae quidem regula tam exacte a compositoribus est observanda ut nec etiam
        hujus modi tenorem conficere debent, qui bis in eodem loco duarum aut plurium continuarum
        perfectionum dispositionem habeat. Talis enim compositio cum redictis evidentissimam
        contrahit affinitatem, unde tamquam varietati contraria omnino est evitanda.</p>
      <p xml:id="TINCON30046">Capitulum VIII.</p>
      <p xml:id="TINCON30047">De octava, et ultima generali regula quae varietatem in omni contrapuncto
        exquirendam accuratissime precipit.</p>
      <p xml:id="TINCON30048">Octava si quidem et ultima regula haec est quod in omni contrapuncto
        varietas accuratissime exquirenda est, nam ut Horatius in sua poetica dicit: Cytharedus
        ridetur corda si semper oberrat eadem. Quemadmodum enim in arte dicendi varietas secundum
        Tullii sententiam, auditorem maxime delectat, ita et in musica concentuum diversitas animam
        auditorum vehementer in oblectamentum provocat, hinc et philosophus, in Ethicis, varietatem
        jocundissimam rem esse naturamque humanam ejus indigentem asserere non dubitavit.</p>
      <p xml:id="TINCON30049">Hanc autem diversitatem optimi quisque ingenii compositor aut concentor
        efficit, si nunc per unam quantitatem, nunc per aliam, nunc per unam perfectionem, nunc per
        aliam, nunc per unam proportionem, nunc per aliam, nunc per unam conjunctionem, nunc per
        aliam, nunc cum syncopis, nunc sine syncopis, nunc cum fugis, nunc sine fugis, nunc cum
        pausis, nunc sine pausis, nunc diminutive, nunc plane, aut componat aut concinnat.
        Verumtamen in his omnibus summa est adhibenda ratio, quippe ut de concentu super librum
        taceam qui pro voluntatem concinentium diversificari potest, nec tot nec tales varietates
        uni cantilenae congruunt quot et quales uni moteto, nec tot et quales uni moteto quot et
        quales uni missae.</p>
      <p xml:id="TINCON30050">Omnis itaque resfacta pro qualitate et quantitate ejus diversificanda est
        prout infinita docent opera non solum a me, verum etiam ab innumeris compositoribus aevo
        praesenti florentibus edita. Plures enim ac aliae varietates existunt tam in missis "Lomme
        armé" Guillermi Dufay, "Et vivus" G. Faugues, quam in motetis "Clangat" Joannis Regis, et
        "Congaudebant" Anthonii Busnois, et plures ac aliae tam in his motetis quam in cantilenis
        "Ma maistresse" Jo. Okeghem, et "La Tridaine, à deux" Firmini Caron. Quos quidem cantus pro
        conformatione hujus nostrae regulae meis quidem praetermissis in exempla non ab re produxi.
        Enim vero et eos summis laudibus extollendos et penitus imitandos censeo, ne contra officium
        boni viri me solum probare, alios autem, ubi recte fecerint, contemnere videar.</p>
      <p xml:id="TINCON30051">
        <pb n="[153]"/>Capitulum IX.</p>
      <p xml:id="TINCON30052">Operis conclusio in qua assiduitas tam componendi quam super librum
        canendi ad artem in utroque consequendum plurimum commendatur.</p>
      <p xml:id="TINCON30053">Haec sunt, prudentissime Rex, quae de arte contrapuncti, ratione ac
        scientia quam optime potui hoc in opusculo collegi. Sed profecto frustra, nisi quisquis in
        ipsa arte praeclarius evadere nitetur, diligenti cum assuetudine componat aut super librum
        canat. Nam, ut Cicero ad Herenium ait, in omni disciplina infirma est artis praeceptio sine
        summa assiduitate exercitationis. Siquidem assiduitas sola et unica est quae post vocum,
        notarum, quantitatum atque concordantiarum generalem quamdam cognitionem, arithmetica potius
        quam musica disciplina Boetii postergata numerosos cantores, et eos praecipue quos superius
        expressi compositores praestantissimos ac celeberrimos efficit. Neque putandum est hos aut
        illos hujus modi compositionis aut super librum cantationis assiduitati, a provecta aetate
        velut Socratem fidium tractandarum immo a pueritia se penitus tradidisse. Quemadmodum enim
        Socratem ipsum, tarde nimium sonare incipientem, licet omnis sapientissimus Appollonis
        oraculo sit judicatus, a nullo tamen auctore musicum divinum, ut Demodocum ab Homero, aut
        praeclarum, ut Epaminundam a Tullio dictum fuisse comperi, sic et nostra tempestate neminem
        prorsus cognovi qui si a vicesimo anno aetatis ejus aut supra, sive componere sive super
        librum canere inceperit, eminentem aut clarum inter musicos locum sibi vendicaverit. Sed de
        his hactenus. Caeterum, inclyte Princeps, quoniam tuis ingentibus beneficiis mihi tamen otii
        conceditur ut eum animi tranquillitate hoc in tuo almae pacis unico regno, dulcique
        parthenope, qua se vatum lumen splendissimum Virgilius olim poetice studentem nutritum
        fuisse gloriatur, ingenuae artis musicae operam dare valeo tuae sacratissimae majestati una
        cum ipso opusculo, et animo meo hos versus Ovidii humiliter offero:</p>
      <p xml:id="TINCON30054">O referant grates, quoniam non possumus ipsi,</p>
      <p xml:id="TINCON30055">Dii tibi, qui referunt si pia facta vident.</p>
      <p xml:id="TINCON30056">Liber tertius et ultimus de arte contrapuncti feliciter explicit. Quem
        totum integrum Johannes Tinctoris (ut praefertur) jurisconsultus atque musicus illustrissimi
        regis Siciliae capellanus, Neapoli incipit arsolvitque anno domini 1477o mensis Octobris die
        undecima.</p>
      <p xml:id="TINCON30057">Deum orate pro eo.</p>
    </body>
  </text>
</TEI>
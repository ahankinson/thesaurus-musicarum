<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Sententiae de musica</title>
        <title type="abbrev">ISISEN</title>
        <author><persName>Isidorus Hispalensis</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1992">1992</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Scriptores ecclesiastici de musica sacra potissimum</emph>, 3 vols., ed. Martin
          Gerbert (St. Blaise: Typis San-Blasianis, 1784; reprint ed., Hildesheim: Olms, 1963),
          1:20â€“25. </bibl>
        <bibl type="work">
          <title>Isidorus Hispalensis: Etymologiarum libri XX</title>
          <idno type="LML">ISID. etym.</idno>
        </bibl>
        <listWit>
          <witness>
            <idno type="RISM">A-Wn Cod. 50, 47v-48v (Extraits)</idno>
          </witness>
          <witness>
            <idno type="RISM">A-Wn Cod. 1609, 4 (Extraits)</idno>
          </witness>
          <witness>
            <idno type="RISM">A-Wn Cod. 2503, 32-37 (Extraits)</idno>
          </witness>
          <witness>
            <idno type="RISM">A-Z Cod. Zwetl. 355, 122v (Extraits)</idno>
          </witness>
          <witness>
            <idno type="RISM">B-Br 2750/65, 63-67v (Extraits)</idno>
          </witness>
          <witness>
            <idno type="RISM">B-Br 10078/95, 44 (Extraits)</idno>
          </witness>
          <witness>
            <idno type="RISM">CH-BEb 36, 1-139 (Extraits)</idno>
          </witness>
          <witness>
            <idno type="RISM">CH-E 358, 143-144 (Extraits)</idno>
          </witness>
          <witness>
            <idno type="RISM">CH-SGs 397, 147 (Extraits)</idno>
          </witness>
          <witness>
            <idno type="RISM">CH-SGs 899, 108 (Extraits)</idno>
          </witness>
          <witness>
            <idno type="RISM">CH-Zz C. 78, 118r-v (Extraits)</idno>
          </witness>
          <witness>
            <idno type="RISM">CZ-Pak M. CII/1 (1461), 58-59v (Extraits)</idno>
          </witness>
          <witness>
            <idno type="RISM">CZ-Pu XIX. C. 26, 38r-v (Extraits)</idno>
          </witness>
          <witness>
            <idno type="RISM">D-B Diez B. Sant. 664, 336-343 (Extraits)</idno>
          </witness>
          <witness>
            <idno type="RISM">D-BAs Varia 1, 61v-63 (Extraits)</idno>
          </witness>
          <witness>
            <idno type="RISM">D-Mbs Clm 14523, 50v-51 (Extraits)</idno>
          </witness>
          <witness>
            <idno type="RISM">D-Mbs Clm 19489, 38-49 (Extraits)</idno>
          </witness>
          <witness>
            <idno type="RISM">D-TRb Hs. Abt. 95, 6, 93v-95 (Extraits)</idno>
          </witness>
          <witness>
            <idno type="RISM">E-Bac Ripoll 42, 71 (Extraits)</idno>
          </witness>
          <witness>
            <idno type="RISM">E-Boc 78 Mis, 10v (Extraits)</idno>
          </witness>
          <witness>
            <idno type="RISM">E-Mn 9088, 1v-3v (Extraits)</idno>
          </witness>
          <witness>
            <idno type="RISM">F-Pn Lat. 7211, 151 (Extraits)</idno>
          </witness>
          <witness>
            <idno type="RISM">F-Pn Lat. 7369, 75v-79v (Extraits)</idno>
          </witness>
          <witness>
            <idno type="RISM">F-Pn Lat. 16662, 67v-70v (Extraits)</idno>
          </witness>
          <witness>
            <idno type="RISM">F-VAL 384, 1-4v (Extraits)</idno>
          </witness>
          <witness>
            <idno type="RISM">GB-Lbl Egerton 630, 224v-225v (Extraits)</idno>
          </witness>
          <witness>
            <idno type="RISM">GB-Lbl Harley 3151, 27-29v (Extraits)</idno>
          </witness>
          <witness>
            <idno type="RISM">GB-Ob Bodley 613, 33-35v (Extraits)</idno>
          </witness>
          <witness>
            <idno type="RISM">GB-Obac 173A, 76v-79 (Extraits)</idno>
          </witness>
          <witness>
            <idno type="RISM">I-Fl Ashburnham 1051, 147-150v (Extraits)</idno>
          </witness>
          <witness>
            <idno type="RISM">I-Fl Plut. XXIX. 48, 56-58 (Extraits)</idno>
          </witness>
          <witness>
            <idno type="RISM">I-Fn Conv. Soppr. F. III. 565, 76v, 77v-81, 92v, 99v (Extraits)</idno>
          </witness>
          <witness>
            <idno type="RISM">I-Fr 652, 103r-v, 110v-111, 83r-v, 87-91 (Extraits)</idno>
          </witness>
          <witness>
            <idno type="RISM">I-MC 318, 69 (Extraits)</idno>
          </witness>
          <witness>
            <idno type="RISM">I-MOe a.F.9.9, 2v (Extraits)</idno>
          </witness>
          <witness>
            <idno type="RISM">I-Nn V.A.14, 120-122v (Extraits)</idno>
          </witness>
          <witness>
            <idno type="RISM">I-PESo 1336, 46-48v (Extraits)</idno>
          </witness>
          <witness>
            <idno type="RISM">I-Rv B 81, 86v-87 (Extraits)</idno>
          </witness>
          <witness>
            <idno type="RISM">I-Rvat Barb. lat. 307, 27rb-29rb (Extraits)</idno>
          </witness>
          <witness>
            <idno type="RISM">I-Rvat Reg. lat. 1315, 81-88 (Extraits)</idno>
          </witness>
          <witness>
            <idno type="RISM">I-Tn R 454, (Extraits)</idno>
          </witness>
          <witness>
            <idno type="RISM">I-VEcap 208, 1-2 (Extraits)</idno>
          </witness>
          <witness>
            <idno type="RISM">NL-Lu B.P.L. 194, 42-43v (Extraits)</idno>
          </witness>
          <witness>
            <idno type="RISM">PL-Kj 1861, 2v-6 (Extraits)</idno>
          </witness>
          <witness>
            <idno type="RISM">US-Cn Case Ms. f. 9, 63v-65 (Extraits)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ISISEN0001">
        <pb n="[20]"/>Sententiae Isidori Episcopi ad Braulionem Episcopum de musica.</p>
      <p xml:id="ISISEN0002">Caput I.</p>
      <p xml:id="ISISEN0003">De nomine musicae.</p>
      <p xml:id="ISISEN0004">Musica est peritia modulationis sono cantuque consistens, et dicta
        Musica per derivationem a Musis. Musae autem appellatae apo tu muson, id est, a quaerendo,
        quod per eas, sicut antiqui voluerunt, vis carminum et vocis modulatio quaereretur. Quarum
        sonus, quia sensibilis res est, praeterfluit inter praeteritum tempus, imprimiturque
        memoriae. Inde a Poetis Iovis et Memoriae filias Musas esse confictum est. Nisi enim ab
        homine memoria teneantur, soni pereunt, quia scribi non possunt.</p>
      <p xml:id="ISISEN0005">Caput II.</p>
      <p xml:id="ISISEN0006">De inventoribus musicae.</p>
      <p xml:id="ISISEN0007">Moyses dicit, repertorem musicae artis fuisse Tubal, qui fuit de stirpe
        Cain ante diluvium. Graeci vero Pythagoram dicunt huius artis invenisse primordia ex
        malleorum sonitu, et chordarum extensione percussa. Alii Linum Thebaeum, et Zethum et
        Amphion in musica arte primos claruisse ferunt. Post quos paulatim directa est praecipue
        haec disciplina, et aucta multis modis, eratque tam turpe musicam nescire, quam litteras.
        Interponebatur autem non modo sacris, sed et omnibus solemniis, omnibusque laetis et
        tristibus rebus. Ut enim in veneratione divina hymni, ita in nuptiis hymenaei, et in
        funeribus threni, et lamenta ad tibias canebantur. In conviviis vero lyra vel cythara
        circumferebatur, et accubantibus singulis ordinabatur convivale genus canticorum.</p>
      <p xml:id="ISISEN0008">Caput III.</p>
      <p xml:id="ISISEN0009">Quid possit musica.</p>
      <p xml:id="ISISEN0010">Itaque sine Musica nulla disciplina potest esse perfecta; nihil enim
        est sine illa. Nam et ipse mundus quadam harmonia sonorum fertur esse compositus, et coelum
        ipsum sub harmoniae modulatione revolvitur. Musica movet affectus, provocat in diversum
        habitum sensus. In praeliis quoque tubae concentus pugnantes accendit, et quanto vehementior
        fuerit clangor, tanto fit ad certamen animus fortior. Siquidem et remiges cantus hortatur ad
        tolerandos quoque labores. Musica animum mulcet, et singulorum operum fatigationem modulatio
        vocis consolatur. Excitatos quoque animos musica sedat, sicut de David legitur, quia a
        spiritu immundo Saulem arte modulationis eripuit. Ipsas quoque bestias, nec non et
        serpentes, volucres atque delphinos ad auditum suae modulationis Musica provocat. Sed et
        quicquid loquimur, vel intrinsecus venarum impulsu (pulsibus) commovemur, <pb n="[21]"/>per
        musicos rhythmos harmoniae virtutibus probatur esse sociatum.</p>
      <p xml:id="ISISEN0011">Caput IV.</p>
      <p xml:id="ISISEN0012">De tribus partibus musicae.</p>
      <p xml:id="ISISEN0013">Musicae partes sunt tres, id est, harmonica, rhythmica, metrica.
        Harmonica est, quae discernit in sonis acutum et gravem. Rhythmica est, quae incursionem
        verborum, utrum bene sonus an male cohaereat. Metrica est, quae mensuram diversorum metrorum
        probabili ratione cognoscit, ut verbi gratia heroicon, iambicon vel elegiacon, et
        caetera.</p>
      <p xml:id="ISISEN0014">Caput V.</p>
      <p xml:id="ISISEN0015">De triformi musicae divisione.</p>
      <p xml:id="ISISEN0016">Ad omnem autem sonum, qui materies cantilenarum est, triformem constat
        esse naturam. Prima est harmonica, quae ex vocum cantibus constat. Secunda organica, quae ex
        flatu consistit. Tertia rhythmica, quae impulsu digitorum numeros recipit. Nam aut voce
        editur sonus, sicut per fauces; aut flatu, sicut per tubam, vel tibiam; aut impulsu, sicut
        per cytharam, aut per quodlibet aliud, quod percutiendo canorum (sonorum) est.</p>
      <p xml:id="ISISEN0017">Caput VI.</p>
      <p xml:id="ISISEN0018">De prima divisione musicae, quae harmonica dicitur.</p>
      <p xml:id="ISISEN0019">Prima divisio Musicae, quae harmonica dicitur, id est, modulatio vocis,
        pertinet ad comoedos et tragoedos, vel choros, vel ad omnes, qui voce propria canunt. Haec
        ex animo et corpore motum facit, et ex motu sonum. Ex quo colligitur musica, quae in homine
        vox appellatur. Vox est aer spiritu verberatus, unde et verba sunt nuncupata. Proprie autem
        vox est hominum, vel irrationabilium animalium. Nam in aliis abusive non proprie sonitus vox
        vocatur, ut: vox tubae infremuit; fractasque ad litora voces. Nam proprium est, ut litorei
        sonent scopuli, et ad tubam terribilem sonitum procul aere canoro. Harmonica est modulatio
        vocis, et concordantia plurimorum sonorum, et coaptatio. Symphonia est modulationis
        temperamentum ex gravi et acuto concordantibus sonis sive in voce sive in flatu sive in
        pulsu. [Per hanc quippe voces acutiores gravioresque concordant, ita ut quisquis ab ea
        dissonuerit, sensum auditoris offendat. Cuius contraria est Diaphonia, id est, voces
        discrepantes vel dissonae.]</p>
      <p xml:id="ISISEN0020">Euphonia est suavitas vocis: haec et melos a suavitate et melle dicta.
        Diastema est vocis spatium ex duobus vel pluribus sonis aptatum. Diesis sunt spatia quaedam
        et deductiones modulandi, atque vergentes de uno in alterum sonum. Tonus est acuta
        enunciatio vocis. Est enim harmoniae differentia et quantitas, quae in vocis accentu et
        (vel) tenore consistit, cuius genera in XV. partibus musicae (musici) diviserunt, ex quibus
        hyperlydius novissimus et acutissimus, hypodorius omnium gravissimus est. Cantus est
        inflexio vocis. Nam sonus directus est, praecedit autem sonus cantum. Arsis est vocis
        elevatio, hoc est, initium. <pb n="[22]"/>Thesis vocis positio, hoc est, finis. Suaves voces
        sunt subtiles, spissae et clarae atque acutae.</p>
      <p xml:id="ISISEN0021">Perspicuae voces sunt, quae longius protrahuntur, ita ut omnem impleant
        continuo locum sicut clangor tubarum. Subtiles voces sunt, quibus non est spiritus, qualis
        est infantium vel mulierum et aegrotantium, sicut in nervis. Quae enim subtilissimae chordae
        sunt, subtiles ac tenues sonos (voces) emittunt. Pingues sunt voces, quando spiritus simul
        multus egreditur, sicut virorum.</p>
      <p xml:id="ISISEN0022">Acuta vox est tenuis alta, sicut in chordis videmus. Dura vox, quae
        violenter emittit sonum sicut tonitruum, sicut incudis sonus, quotiens in durum malleus
        percutitur ferrum. Aspera vox est rauca, quae dispergitur per minutos et indissimiles
        pulsus. Caeca vox est, quae, ut emissa fuerit, conticescit, atque suffocata nequaquam
        longius producitur, sicut est in fictilibus. Vinnola (vinnolata) est vox lenis (levis) vox
        mollis atque flexibilis, et vinnola dicta a vinno, id est, cincinno (concinno) molliter
        flexo. Perfecta autem vox est alta suavis et clara: alta, ut in sublimi sufficiat; clara, ut
        aures adimpleat; suavis, ut animos audientium blandiat. Si ex his aliquid defuerit, vox
        perfecta non est.</p>
      <p xml:id="ISISEN0023">Caput VII.</p>
      <p xml:id="ISISEN0024">De secunda divisione musicae, quae organica dicitur.</p>
      <p xml:id="ISISEN0025">Secunda divisio est organica, in his, quae spiritu reflante completa in
        sonum vocis animantur; ut sunt tubae, calami, fistulae, organa, pandora, (pandoria) et his
        similia instrumenta. Organum vocabulum est generale omnium musicorum vasorum. Hoc autem, cui
        folles adhibentur, alio nomine Graeci adpellant. Ut autem organum dicatur, magis ea
        (vulgaris) est Graecorum consuetudo.</p>
      <p xml:id="ISISEN0026">Tuba primum a Tyrrhenis inventa, de quibus Virgilius: Tyrrhenusque
        tubae mugire per aethera clangor. Adhibebatur autem non solum in praeliis, sed et in omnibus
        festis diebus propter laudes vel gaudii claritatem. Unde et in psalmo dicitur: Canite in
        initio mensis tuba, et in die insigni solemnitatis vestrae; praeceptum enim fuerat Iudaeis,
        ut initio novae lunae tuba clangerent, quod etiam adhuc usque (hucusque) faciunt. Tibias
        excogitatas in Phrygia ferunt. Has diu quidem funeribus tantum adhibitas, mox et sacris
        gentilium. Tibias autem adpellatas quidam (omissit) putant, quod primum de cervinis
        cruribusque hinnulorum fuerint, (tibiis cruri fierent) deinde per abusionem ita ceperunt
        vocare et eas, quae non ex crurium ossibus (ceptas vocari etiam, quae non de cruribus
        ossibusque) essent. Hinc et tibicen quasi tibiae cantus. Calamus nomen est proprium arboris,
        a calendo et fundendo voces vocatur. Fistulam quidam a Mercurio putant inventam, alii a
        Fauno, quem Graeci Pan vocant, nonnulli eam ab uno (Idi) pastore Agrigentino ex Sicilia.
        Fistula autem dicta, quod vocem emittat. Nam fos graece (graece phos) vox, stolia missa
        latine adpellatur. Sambuca in musicis species est symphoniarum, est enim genus ligni
        fragilis, unde et tibiae componuntur. <pb n="[23]"/>Pandorius ab inventore vocatus, de quo
        Virgilius: Pan primus calamos cera coniungere plures instituit. Pan curat oves oviumque
        magistros.</p>
      <p xml:id="ISISEN0027">Fuit enim apud gentiles Deus pastoralis, qui primus dispares calamos ad
        cantum aptavit, et studiosa arte composuit.</p>
      <p xml:id="ISISEN0028">Caput VIII.</p>
      <p xml:id="ISISEN0029">De tertia divisione musicae, quae rhythmica dicitur.</p>
      <p xml:id="ISISEN0030">Tertia est divisio rhythmica, pertinens ad nervos et pulsus, cui dantur
        species cythararum diversarum. Tympanum quoque, cymbalum, sistrum, acitabula aenea et
        argentea, vel alia, quae metallico rigore repercussa (percussa) reddunt cum suavitate
        tinnitum, et caetera huiusmodi. Cytharae ac psalterii repertor Thubal, ut praedictum est,
        perhibetur. Iuxta opinionem autem Graecorum cytharae usus repertus fuisse ab Apolline
        creditur. Forma cytharae initio similis fuisse traditur pectori humano, quod veluti vox a
        pectore, ita ex ipsa cantus ederetur, adpellatamque (adpellataque) eadem de causa: nam
        pectus dorica lingua cytharam vocari (cythara vocatur). Paullatim autem plures eius species
        exstiterunt, ut psalteria, lyrae, barbitae fenices et pectices, (phenices et pectides) et
        quae dicuntur Indicae, et feriuntur a duobus simul. Item aliae atque aliae et quadrata forma
        vel trigonali chordarum, et ita numerus multiplicatus est et commutatum genus. Veteres autem
        cytharam fidiculam et fidicen nominaverunt, quia tam inter se concinunt chordae eius, quam
        bene conveniant, inter quos fides sit. Antiqua autem cythara VII. (septem) chordis erat,
        unde et Virgilius: VII. discrimina vocum. Discrimina autem ideo, quia nulla chorda vicinae
        chordae similem sonum reddebat. Sed ideo VII. chordae, quia totam vocem implent, vel quia
        septem motibus sonat coelum. Chorda autem dicta a corde, quia sicut pulsus est cordis in
        pectore, ita pulsus chordae in cythara. Has primus Mercurius excogitavit. Idemque prior in
        nervos sonum strinxit.</p>
      <p xml:id="ISISEN0031">Psalterium, quod vulgo canticum dicitur, a psallendo nominatur, quod ad
        eius vocem chorus consonando respondeat. Est autem similitudo cytharae barbaricae in modum
        Deltae literae: sed psalterii et cytharae haec differentia est, quod psalterium lignum illud
        concavum, unde sonus redditur, superius habet, et deorsum feriuntur chordae, et desuper
        sonant, Cythara vero concavitatem ligni inferius habet. Psalterio autem Hebraei <pb n="[24]"
        />decachordo usi sunt propter numerum decalogum legis.</p>
      <p xml:id="ISISEN0032">Lira dicta apo to lirin, (apo tu lirin) id est, a varietate vocum, quod
        diversos sonos efficiat. Lira primum inventa a Mercurio dicitur hoc modo. Cum regrediens
        Nilus in suos meatus varia in campis reliquisset animalia, relicta etiam testudo est, quae
        cum putrefacta esset, et nervi eius remansissent extenti inter corium, percussa a Mercurio
        sonum dedit. Ad cuius speciem Mercurius liram fecit, et Orpheo tradidit, qui huius rei
        maxime erat studiosus. Unde et aestimatur eadem arte non tantum feras, sed et saxa atque
        silvas cantus modulatione adplicuisse. Hanc musici propter studii amorem et carminis laudem
        etiam inter sidera suarum fabularum commentis collocatam esse finxerunt.</p>
      <p xml:id="ISISEN0033">Tympanum est pellis vel corium ligno ex una parte extensum; est enim
        pars media symphoniae in similitudinem cribri. Tympanum autem dicitur, quod medium est, unde
        et margaretum (margaritum) medium tympanum dicitur, et ipsum ut symphonia ad virgulam
        percutitur. Cymbala et acitabula quaedam sunt, quae percussa invicem se tangunt, et faciunt
        sonum. Dicta autem cymbala, quia cum ballematia (ballematica) simul percutiuntur. Ita enim
        Graeci dicunt cymba ballematia (ballematica).</p>
      <p xml:id="ISISEN0034">Sistrum ab inventrice vocatum. Isis enim regina AEgyptiorum id genus
        invenisse probatur. Iuvenalis:</p>
      <p xml:id="ISISEN0035">Isis et irato feriat mea limina sistro.</p>
      <p xml:id="ISISEN0036">Unde et hoc mulieres percutiunt, quia inventrix huius generis mulier
        exstitit. Unde et apud Amazonas sistro ad bellum feminarum exercitus vocabatur.</p>
      <p xml:id="ISISEN0037">Tintinabulum de sono vocis nomen accepit, sicut et plausus manuum,
        stridor valvarum. Symphonia vulgo adpellatur lignum cavum ex utraque parte pelle extenta
        (extensa) quam virgulis hinc et inde musice feriunt, fitque in ea ex concordia gravis et
        acuti suavissimus cantus.</p>
      <p xml:id="ISISEN0038">Caput IX.</p>
      <p xml:id="ISISEN0039">De musicis numeris.</p>
      <p xml:id="ISISEN0040">Numeros autem secundum musicam ita quaeris. Positis extremis, ut puta
        VI. et decies dipondius, vides quod a monadibus superest (quod monadibus superetur) sex ac
        II. et sex monadibus ductis per quadratum, sexies seni faciunt XXXVI. Coniunges extrema illa
        prima VI. ad XII. simul efficiunt decem et octo. Partiris tricies sexies per decem octo,
        efficit dipondius: hos iunge cum summa minore, id est sexies, erunt octo, et erit medium
        inter sexies et XII. Quapropter octo superant sex (sexies) duabus monadibus, id est tertia
        de sexis et superantur octo a duodecim quatuor monadibus tertia portione. Qua parte superat,
        eadem superatur. Sed haec ratio quemadmodum in mundo est ex volubilitate circulorum, ita et
        in microcosmo in tantum praeter vocem valet, ut sine ipsius perfectione etiam homo
        symphoniis carens non constet. Eiusdem musicae perfectiones et metra consistunt in arsi et
        thesi, id est, in elevatione et positione.</p>
      <p xml:id="ISISEN0041">
        <pb n="[25]"/>Hoc excerptum est de Rhythmimachia.</p>
      <p xml:id="ISISEN0042">Sunt numeri, qui consonantias creant, vel per quos ipsae discernuntur;
        consonantiae tantum VI. id est, epitritus, hemiolius, duplaris, triplaris, quadruplaris et
        epogdous. Est autem epitritus, cum de duobus numeris maior habet totum minorem, et insuper
        eius tertiam partem, ut sunt IIII. ad III. nam in quatuor sunt tres, et trium tertia pars,
        id est, unitas. De his nascitur symphonia, quae in musica adpellatur diatessaron.</p>
      <p xml:id="ISISEN0043">Hemiolius est, cum de duobus numeris maior habet minorem, et insuper
        eius medietatem, ut sunt tres ad duo. Nam in tribus sunt duo, et media pars duorum, id est,
        unum. Adpellatur hic numerus in arithmetica sesquialter, sed Diapente symphonia vocatur in
        musica.</p>
      <p xml:id="ISISEN0044">Duplaris numerus est, cum duobus numeris minor in maiorem bis
        nominatur, ut sunt IIII. in II. Ex hoc duplari nascitur symphonia, cui nomen est
        Diapason.</p>
      <p xml:id="ISISEN0045">Triplaris autem est, cum de duobus numeris minor ter in maiorem
        numeratur, ut sunt III. ad unum. Ex hoc triplari nascitur symphonia, quae dicitur Diapason
        et Diapente.</p>
      <p xml:id="ISISEN0046">Quadruplaris vero numerus est, cum de duobus numeris minor in maiorem
        quater numeratur, ut sunt quatuor ad unum: qui numerus facit symphoniam, quae dicitur Bis
        Diapason.</p>
      <p xml:id="ISISEN0047">Ogdous numerus est, qui intus se habet numerum minorem, et eius octavam
        partem, ut sunt novem ad octo; quia in novenario sunt octo, et insuper etiam octava pars, id
        est, unitas, qui numerus facit tonum. Sonum vero tonum minorem, quem veteres semitonium
        vocabant. Sed non ita accipiendum est, ut dimidius tonus computetur, quia nec semivocalem in
        litteris pro medietate vocalis accipimus. Demum tonus per naturam sui in duo aeque dividi
        non poterit. Cum enim ex novenario numero constet, novem a IV. numquam aequaliter
        dividuntur, tonus in duas dividi medietates recusat. Sed semitonium vocaverunt sonum a tono
        minorem, quem tam parvo distare comprehensum est, quantum hi numeri inter se distant, id
        est, CCLIII. et CCLVI. Hoc semitonium Pythagorici quidem veteres diesim nominabant,
        subsequens sonum se minorem diesi constituit nominandum. Plato semitonium lima
        vocitavit.</p>
      <p xml:id="ISISEN0048">Hae sunt partes, in quibus omnis musica resolvitur. Sunt igitur quinque
        symphoniae, diapason, diatessaron, et diapente; diapason haec et diapente: bis diapason.
        Consistunt itaque omnes musicae consonantiae aut in duplici, aut in triplici, aut in
        quadrupla, aut in sesquialtera, aut in sesquitertia numerorum proportione. Quae autem
        vocatur in numeris sesquitertia, diatessaron in melodia; quae autem in numeris sesquialtera,
        diapente vocatur in vocibus. Quae dupla in numeris, diapason in consonantiis. Tripla vero
        diapente ac diapason, quadrupla autem bis diapason. Agnoscat autem diligens lector, quod
        consonantiae consonantiis superpositae alias quidem consonantias effecerunt. Nam diapente et
        diatessaron iunctae diapason consonantias creant.</p>
    </body>
  </text>
</TEI>

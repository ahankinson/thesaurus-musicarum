<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus de musica plana</title>
        <title type="abbrev">CARTRA</title>
        <author>Monachus Carthusiensis</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Angela Mariani</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1993</date></editionStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          2:434â€“83. </bibl>
        <bibl type="work">
          <title>Anonymous: Tractatus de musica plana</title>
          <idno type="LML">ANON. Carthus.</idno>
        </bibl>
        <listWit>
          <witness>
            <idno type="RISM">B-Gu 70 (71), 124-140v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="CARTRA0001">
        <pb n="[434]"/>Cujusdam Carthusiensis Monachi Tractatus de musica plana.</p>
      <p xml:id="CARTRA0002">I</p>
      <p xml:id="CARTRA0003">Sequitur tractatus de natura et distinctione octo tonorum musice.</p>
      <p xml:id="CARTRA0004">Capitulum I.</p>
      <p xml:id="CARTRA0005">[Prooemium.]</p>
      <p xml:id="CARTRA0006">Etsi multi musici his tribus vocabulis: tropus, modus et tonus, quasi
        sinonimis eque utantur; cum idem sint re, sed diversa ratione, que utique ipsa diversitas
        sit aut differentia, scientie non erit inutile. Nam Tropus, prout est figura transferens
        dictionem vel orationem a propria sua significatione ad impropriam seu alienam
        significationem, pertinet ad grammaticam; prout vero est modus sive regula canendi pertinet
        ad musicam. Et dicitur Tropus a "Tropos" grece, quod est "conversio" latine: quia
        quomodocumque cantus varietur in medio, semper tamen eum tropus ad finem convertit et
        reducit regularem et legitimum. Modus etiam diversimode sumptus: grammatice et speculative;
        prout vero est regula canendi, musice est considerationis. Et dicitur a moderando, quia
        cantum regere habet et moderare; ne a debitis et regularibus finis principiive gradibus
        exorbitet; sed in omnibus et per omnia modum et regulam servet.</p>
      <p xml:id="CARTRA0007">Tonus autem, prout idem est quam accentus, pertinet ad grammaticam, unde
        Donatus in suo barbarismo sic ait: Toni quoque (id est accentus) per has species
        commutantur. Sed prout est propria notificatio et discretio, cantus "Evovae" quod significat
        Seculorum amen, ad musicam pertinet, et talis propria notificatio cantus dicitur, tenor a
        teneo, tenes: quia clavem modulationis tenet, et ad cantum cognoscendum et discernendum
        aditum nobis prebet. Unde secundum hoc dicitur: talis cantus talem habet proprium tonum, id
        est proprium tenorem. Dicitur etiam tonus, prout significat perfectam distantiam duorum
        sonorum, et sic tonus dicitur. Sonus hujus note re ad notam ut, vel e contra, et secundum
        hoc tonus est una specierum musicalium sub proportione sesquioctava; unde versus:</p>
      <p xml:id="CARTRA0008">Est tonus accentus tenor et nota dicitur esse.</p>
      <p xml:id="CARTRA0009">Estque tonus cantum regula fine probans.</p>
      <p xml:id="CARTRA0010">
        <pb n="[435]"/>Sed hic nota quod ubi nos dicimus tonus, greci dicunt "ptongus". Tonus ergo,
        prout hic sumitur, ad propositum a musicis hic diffinitur: Tonus est regula que de omni
        cantu in fine dijudicat, qualitercumque enim cantus circa principium vel medium varietur.
        Finis tamen in eo sicut et in omnibus rebus principaliter est attendendus juxta illud
        metrice:</p>
      <p xml:id="CARTRA0011">Principium quocumque modo medioque feratur.</p>
      <p xml:id="CARTRA0012">Illius est ptongi, qui sibi fine datur.</p>
      <p xml:id="CARTRA0013">Et merito rerum cum sit perfectio finis.</p>
      <p xml:id="CARTRA0014">Musicus accepti indice fine tonum.</p>
      <p xml:id="CARTRA0015">Credo tamen quod ista diffinitio toni non sit sufficiens, eo quod non
        tangit omnia que necessario considerari debent circa discretionem seu distinctionem tonorum
        ad invicem, que tria sunt scilicet: gradus initialis; gradus ambitus, id est gradus ascensus
        et descensus ipsius cantus, et gradus finalis. Unde tonus autentus et suus plagalis a fine
        dijudicari non possunt, ut infra videbitur. Quapropter tonus potius sic describi debet:
        Tonus est regula que de omni cantu secundum principium medium et finem dijudicat.</p>
      <p xml:id="CARTRA0016">Capitulum II.</p>
      <p xml:id="CARTRA0017">De inventione quatuor tonorum ab antiquis.</p>
      <p xml:id="CARTRA0018">Octo sunt toni musicales quibus omnis cantus regulatur; quorum quatuor
        primo inventi fuerunt ab antiquis, reliqui vero a posteris; quatuor enim tonos dicitur
        grecos invenisse quibus ipsi imposuerunt hec nomina: Prothus, Deuterus, Tritus et Tetrardus;
        qui latino sermone interpretantur primus, secundus, tertius, quartus.</p>
      <p xml:id="CARTRA0019">Quare autem ipsi antiqui quaternarium numerum tonorum magis quam quemcumque
        alium numerum statuerunt, hec fuit ratio: Sillogisabant namque hoc modo: sicut est in
        natura, sic debet esse in arte; sed natura in multis quadripartito modo si dividit, igitur
        etiam ars modulandi quadrpartitis distingui debet regulis. Tenet consequentia per locum a
        simili, antecedens autem prima sui parte patet per philosophum "secundo phisicorum" dicentem
        quod ars imitatur naturam quantum potest, et pro secunda sui parte sic declaratur, quia
        quatuor sunt partes anni; quatuor plage mundi; quatuor sunt elementa; quatuor sunt
        qualitates prime; quatuor sunt venti principales; quatuor sunt complexiones; quatuor sunt
        anime virtutes, et sic de aliis. Propter quod clarissime concludebant quatuor debere esse
        omnium cantuum regulas quas generaliter tonos appellabant, quibus et specifica nomina, ut
        supra dictum est, imposuerunt. Quos quidem quatuor tonos Aristoteles "octavo politicorum"
        his grecis nominibus appellat: Dorius prothus; Frigius, id est, deuterus; Lydius, id est,
        tritus; et Hypolidius, id est, tetrardus.</p>
      <p xml:id="CARTRA0020">Comperto igitur apud antiquos tonorum numero, per quid eorum fieret
        distinctio vel discretio, alterius diligenter inquisierunt, nature quidem conditionem
        attendentes, argumentum fabricabant hoc modo. Rerum naturalium operatio ad finem tendit;
        igitur ars modulandi ad finem tendere debet; tenet consequentia, per illud ars imitatur
        naturam, et cetera. Antecedens quidem est philosophi "secundo phisicorum" dicentis quod
        natura agit propter finem. Unde quodam Pota: A casu describi diem non solis ab ortu. Et
        Boetius exitus rerum prudentia metitur; item Guido monachus; et sunt verba Gregorii, quod
        incepto cantu, quod sequitur, ignoramus; finito vero, quod precesserit, clare videmus.</p>
      <p xml:id="CARTRA0021">Ex talibus igitur et omnibus et similibus concluserunt antiqui quatuor
        tonos penes quatuor finales gradus sive finales claves scale musicalis fore distinguendos;
        ita tamen quod cuilibet tonorum unus solus gradus competeret. Et sunt hujus modi quatuor
        gradus finales: <pb n="[436]"/>D sol, re; E la, mi; F fa, ut; G sol, re, ut; qui etiam a
        dominatione tonorum a musicis claves seu gradus finales appellantur. Unde, secundum hoc,
        omnis cantus terminatus in D sol, re, est prothi, id est, primi toni. Et omnis cantus
        terminatus in E la, mi, est deuteri unus secundi toni. Et omnis cantus terminatus in F fa,
        ut, est triti unus tertii toni. Et omnis cantus terminatus in G sol, re, ut, est tetrardi,
        id est, quarti toni.</p>
      <p xml:id="CARTRA0022">Capitulum III.</p>
      <p xml:id="CARTRA0023">De inventione reliquorum quatuor tonorum a posteris.</p>
      <p xml:id="CARTRA0024">Posteri vero prelaboratum opus ab antiquis de distinctione tonorum
        subtilius discutientes distinctionem ipsam tonorum quaternariam insufficientem invenerunt;
        nam ipsi examinantes antiquorum dicta consideraverunt, cujuslibet ipsorum tonorum armoniam
        sive modulationis formam fuisse satis confusam et dissonam. Perceperunt enim quod alicujus
        toni antiqui tantum unus haberet principium in gravibus et frequentissime in eis remaneret;
        et ejusdem toni alius cantus ascenderet in acutis; et in eis maximam moram faceret. Ergo cum
        non indecens esset ut gravia gravibus et acuta acutis corresponderent, censuerunt ipsi
        posteri bonum esse ut quilibet tonorum ab antiquis positorum in duos tonos divideretur.
        Quorum scilicet unus cantum regularet in gravibus et alius in acutis; et ille modus
        cantandi, qui in acutis versaretur, diceretur autentus, id est, auctoralis vel principalis;
        ille vero, qui in gravibus versaretur, plagalis sive collateratis, sive subjugalis, sive
        minus principalis diceretur. Unde adhuc autenti domini appellantur, plagales vero servi. Ex
        quo patet quod quando postea quemlibet quatuor tonorum ab antiquis positorum in duos
        scilicet autentum et plagalem diviserunt, profecto octo tonorum quatuor scilicet autentos,
        et quatuor plagales habuerunt. Dominus Guido monachus: quatuor autenti plagis geminantur
        adepti. De quibus etiam existant et alii versus, sic:</p>
      <p xml:id="CARTRA0025">Quatuor esse tonos voluit discreta vetustas</p>
      <p xml:id="CARTRA0026">Finales testores quos retinuimus adhuc.</p>
      <p xml:id="CARTRA0027">Sed quia discutiunt subtilius omnia nostri,</p>
      <p xml:id="CARTRA0028">Postera censebat discors opus esse tenoris.</p>
      <p xml:id="CARTRA0029">Nam gravitate simul et acumine sepius unum</p>
      <p xml:id="CARTRA0030">Oppositum sibimet comperire modum.</p>
      <p xml:id="CARTRA0031">Errore veterum nostri sedare volentes</p>
      <p xml:id="CARTRA0032">Quemlibet in binos discernere modos.</p>
      <p xml:id="CARTRA0033">Sunt prothus et deutrus tritus tetrardus et horum</p>
      <p xml:id="CARTRA0034">Cuilibet autento collateralis adest.</p>
      <p xml:id="CARTRA0035">Unde his tonis posteri quidam nomina complexa et specifica imposuerunt, que
        hoc modo composuerunt; nam addendo quolibet illorum duorum nomimum, scilicet autentus et
        plagalis, illis quatuor nominibus grecis, que sunt prothus, deuterus, tritus et tetrardus,
        ex ipsis fiunt octo termini complexi supponentes pro hujus modi octo tonis quibus nunc
        utimur. Verbi gratia:</p>
      <p xml:id="CARTRA0036">Autentus prothus dicitur primus tonus</p>
      <p xml:id="CARTRA0037">Plaga prothi dicitur secundus tonus</p>
      <p xml:id="CARTRA0038">Autentus deuterus dicitur tertius tonus</p>
      <p xml:id="CARTRA0039">Plaga deuteri dicitur quartus tonus</p>
      <p xml:id="CARTRA0040">Autentus tritus dicitur quintus tonus</p>
      <p xml:id="CARTRA0041">Plaga triti dicitur sextus tonus</p>
      <p xml:id="CARTRA0042">Autentus tetrardus dicitur septimus tonus</p>
      <p xml:id="CARTRA0043">Plaga tetrardi dicitur octavus tonus</p>
      <p xml:id="CARTRA0044">Ad supradicta quatuor nomina, scilicet Dorius, Frigius, Lydius, et
        Mixolydius que ponit Aristotiles "octo politicorum", Boetius superaddit istam dictionem
        "Hypo", et inde veniunt quatuor toni plagales ultra ipsos quatuor tonos principales. Unde
        versus:</p>
      <p xml:id="CARTRA0045">Dorius et Frigius, Lydius, Mixolydiusque</p>
      <p xml:id="CARTRA0046">Cuivis des Hypo, collateralis erit.</p>
      <p xml:id="CARTRA0047">Secundum Boetium sic vocantur octavi toni:</p>
      <p xml:id="CARTRA0048">
        <pb n="[437]"/>Dorius dicitur primus tonus</p>
      <p xml:id="CARTRA0049">Hypodorius dicitur secundus tonus</p>
      <p xml:id="CARTRA0050">Frigius dicitur tertius tonus</p>
      <p xml:id="CARTRA0051">Hypofrigius dicitur quartus tonus</p>
      <p xml:id="CARTRA0052">Lydius dicitur quintus tonus</p>
      <p xml:id="CARTRA0053">Hypolydius dicitur sextus tonus</p>
      <p xml:id="CARTRA0054">Mixolydius dicitur septimus tonus</p>
      <p xml:id="CARTRA0055">Hypomixolydius dicitur octavus tonus</p>
      <p xml:id="CARTRA0056">Capitulum IV.</p>
      <p xml:id="CARTRA0057">De gradibus seu clavibus initialibus, id est, quibus principiantur ipsi
        toni communi usu.</p>
      <p xml:id="CARTRA0058">Primus tonus pro principiis sui cantus habet quatuor gradus initiales,
        scilicet: C fa ut; D sol re; F fa ut, et a la mi re. Et aliquando habet E la mi; G sol re
        ut; sed non nisi raro; unde versus:</p>
      <p xml:id="CARTRA0059">In C, D, primus, F, a, tonus initiatur.</p>
      <p xml:id="CARTRA0060">E, G, dant gravis his clavis, sed non nisi raro.</p>
      <p xml:id="CARTRA0061">Secundus tonus habet quatuor gradus initiales, scilicet: A re; C fa ut; D
        sol re; F fa ut. Aliquando tamen ipsum secundum tonum gammaut vel in [sqb] mi, vel in E la,
        mi, videmus principiare; unde versus:</p>
      <p xml:id="CARTRA0062">Alter (F tonus) habet claves jam quatuor initiales.</p>
      <p xml:id="CARTRA0063">A, C, F, D graves; E, [sqb], [Gamma ] vix initiabunt.</p>
      <p xml:id="CARTRA0064">Tertius tonus habet tres gradus initiales comiter usitatos, scilicet: E la
        mi; G sol re ut, et c sol fa ut. Aliquando tamen invenitur in F fa ut; unde versus:</p>
      <p xml:id="CARTRA0065">Tres habet hinc ternus E, G, c gradus initiales.</p>
      <p xml:id="CARTRA0066">Invenies quandoque tamen F principiare.</p>
      <p xml:id="CARTRA0067">Quartus tonus sex habet gradus initiales, scilicet: C fa ut; D sol re; E la
        mi; F fa ut; G sol re ut, et a la mi re; unde versus:</p>
      <p xml:id="CARTRA0068">Hinc sex quartus habet E, C, D, F, G, simul a quoque.</p>
      <p xml:id="CARTRA0069">Quintus tonus tres habet gradus initiales, scilicet: F fa ut; A la mi re,
        et C sol fa ut. Unde versus:</p>
      <p xml:id="CARTRA0070">Tres habet hinc quintus F, A, c, gradus initiales.</p>
      <p xml:id="CARTRA0071">Sextus tonus habet quatuor gradus initiales, scilicet: C fa ut; D sol re; F
        fa ut; G sol re ut; raro tamen G sol re ut. Unde versus:</p>
      <p xml:id="CARTRA0072">Sextum principiant C, D, simul, F, G graves hinc.</p>
      <p xml:id="CARTRA0073">Sed raro G gravis censebitur initialis.</p>
      <p xml:id="CARTRA0074">Et hic nota quod sextus tonus apud modernos invenitur adhuc habere alia
        principia, sicut patet in illis introitibus: Os justi, Quasimodo, Sacerdotes, et pluribus
        aliis. Differunt etiam quintus tonus et sextus quantum ad suos gradus initiales, quia sextus
        tonus habet C fa, ut, et D sol, re, quos non habet quintus; et quintus habet A la, mi, re,
        et C sol, fa, ut, quos non habet sextus.</p>
      <p xml:id="CARTRA0075">Septimus tonus habet tres gradus initiales: G sol re ut; c sol fa ut; d la
        sol re. Invenitur tamen aliquando septimus tonos in a la mi re, et in B fa, [sqb], mi, suum
        cantum principiare. Unde versus:</p>
      <p xml:id="CARTRA0076">G que gravem c, d, dat septimus initialem.</p>
      <p xml:id="CARTRA0077">Et quandoque tamen septimo a, b, principiabunt.</p>
      <p xml:id="CARTRA0078">Octavus tonus septem habet gradus initiales, scilicet: C fa ut; D sol re; E
        la mi; F fa ut; G sol re ut; a la mi re, et c sol fa ut. Unde versus:</p>
      <p xml:id="CARTRA0079">Octavus septem servat gradus initiales.</p>
      <p xml:id="CARTRA0080">C, D, E, F, G graves, a, c, conservat acutos.</p>
      <p xml:id="CARTRA0081">Et hic specialiter nota quod quilibet tonorum inter alios gradus initiales
        superius enumeratos, etiam illum habet initialem, qui ejus principalis finalis est, et ille
        in ordine ad alios dicitur principalis gradus initialis. Ceteri vero dicuntur
        differentiales. Est autem D sol, re, principalis finalis <pb n="[438]"/>primo et secundo; E
        la, mi, principalis finalis tertio et quarto; F fa, ut, principalis finalis quinto et sexto;
        et G sol, re, ut, principalis finalis septimo et octavo, et cetera.</p>
      <p xml:id="CARTRA0082">Capitulum V.</p>
      <p xml:id="CARTRA0083">De gradibus ambitus, id est de gradibus ascensuum et descensuum ipsorum
        octo tonorum.</p>
      <p xml:id="CARTRA0084">Autentus communiter plus ascendit quam plagalis, et plagalis communiter
        plus descendit quam autentus; et quia duplex est ascensus et descensus in cantu, scilicet
        regularis et graciosus, id est, licentialiter permissus; cum sic regulariter fieri non
        possit, ideo de utroque ascensu et descensu regulari scilicet et licentiali dicendum est.
        Pro regulari siquidem ascensu vel descensu cantus due tales dantur regule:</p>
      <p xml:id="CARTRA0085">Quarum prima est quod omnis autentus, id est omnis tonus impar a suo finali
        ad octavum gradum sursum regulariter ascendere potest, sed deorsum nullum habet descensum
        regularem subtus suum finalem.</p>
      <p xml:id="CARTRA0086">Secunda regula est quod omnis plagalis, id est omnis tonus par a suo finali
        ad quintum gradum sursum regulariter ascendere potest, et deorsum regulariter descendere ad
        quartum. Quod autem Guido monachus in suo micrologo dicit de descensu ad quintum gradum, hoc
        intelligi debet licentialiter, sed non regulariter.</p>
      <p xml:id="CARTRA0087">Similiter pro licentiali ascensu vel descensu cantus due tales dantur
        regule:</p>
      <p xml:id="CARTRA0088">Quarum prima est quod omnis autentus, id est omnis tonus impar ultra
        octavum gradum ad quem regulariter potest ascendere adhuc usque ad nonum gradum vel ad
        decimum et non ultra licentialiter potest ascendere, et subtus suum finalem ad unum gradum
        descendere, quod regulariter ei prohibitum est.</p>
      <p xml:id="CARTRA0089">Ab ista regula tamen excipitur autentus tritus, id est, quintus tonus cui
        non datur licentia quoquomodo subtus suum finalem gradum descendendi. Et forte ideo, quia
        semitonii imperfectio non patitur ibi fieri descensum competentem.</p>
      <p xml:id="CARTRA0090">Secunda regula est, quod omnis plagalis, id est omnis tonus par, sex vel
        septem gradibus supra suum finalem licentialiter ascendere potest, et quandoque gradibus ad
        majus subtus suum finalem descendere; quod si ultra descenderet, ipse cantus esset
        irregularis. Unde quidam in sua musica sic ait: licentiam autem a regula idcirco secernimus,
        ut sciatur quod ille voces raro sunt contingende que per licentiam conceduntur. Quod enim
        quis de jure per regulam habet, hoc quasi ex debito habet, eoque liberius frui potest; que
        autem per licentiam possidentur, ea tanquam per gratiam possessa humilius et gratiosius sunt
        fractanda. Ex quibus suprascriptis duabus primis regulis sequitur correlarium:</p>
      <p xml:id="CARTRA0091">Et primo quod omnis autentus magis juste ascendit quam suus plagalis; et
        omnis plagalis magis juste descendit quum suus autentus; quod patet ex regulis.</p>
      <p xml:id="CARTRA0092">Secundo sequitur quod plagalis defectum quem habet in descensu; et e contra
        autentus defectum quem habet in descensu respectu plagalis, recuperat in descensu, respectu
        plagalis recuperat in ascensu, respectu autenti recuperat in ascensu. Patet istud
        correlarium quia autentus ultra quintum gradum quem etiam plagalis regulariter tangit, tres
        gradus ascendit; et plagalis infra finalem, in quem autentus regulariter quiescit, tres
        gradus descendit; in quibus patet utriusque recuperatio.</p>
      <p xml:id="CARTRA0093">Tertio sequitur quod omnes toni sive autenti sive plagales infra dyapason
        includuntur, id est, inter duos gradus dyapasonicos continentur. Quod patet quia omnes
        autenti per dyapason juste ascendunt sine descensu, ut dicit prima regula, et omnes plagales
        cum dyapente ascendunt <pb n="[439]"/>et descendunt per dyatessaron, ut dicit secunda
        regula; modo dyapente et dyatessaron et e contra simul addita faciunt dyapason; ex quo
        correlario.</p>
      <p xml:id="CARTRA0094">Sequitur quarto quod semper unius toni ambo gradus extremi regulares in
        primis litteris suorum nominum musicalium communicant: quod patet quia cujuslibet toni
        supremus regularis gradus ad infimum resonat dyapason; ut patet ex correlario precedenti,
        modo in scala musicali dyapason de qualibet littera ad sibi similem noscitur generari.</p>
      <p xml:id="CARTRA0095">Quinto sequitur quod quilibet autentus cum suo plagali in quinto gradibus
        ascensus communicat; patet quia uterque juste ad quintum gradum descendit, ut patet ex
        regulis.</p>
      <p xml:id="CARTRA0096">Sexto sequitur quod quilibet autentus regulariter in sursum et quilibet
        plagalis regulariter in deorsum respectu invicem tres gradus sibi appropriat, quod patet
        quia autentus illos tres gradus, qui sunt supra quintum in ascensu, et plagalis illos tres
        qui sunt infra finalem in descensu.</p>
      <p xml:id="CARTRA0097">Septimo sequitur quod quidam sunt gradus communes autento et plagali, et
        quidam proprii uni eorum tantum, quod patet ex duobus correlariis precedentibus; nam
        communes sunt in quibus simul communicant. Proprii vero sunt illi quos unus in ascensu et
        alter in descensu sibi appropriat. Unde tales extant versus:</p>
      <p xml:id="CARTRA0098">Autento plage commune sub est dyapente.</p>
      <p xml:id="CARTRA0099">Tres servat cordas proprias autentus acutas (id est, plagalis).</p>
      <p xml:id="CARTRA0100">Tres infra corde comitis sunt subditione.</p>
      <p xml:id="CARTRA0101">Octavo sequitur quod inter omnes tonos secundus tonus regulariter maxime
        descendit, et septimus regulariter ascendit maxime; quod patet, quia secundus tonus
        regulariter descendit ad A re; et septimus regulariter ascendit ad G sol, re, ut, in linea.
        Modo nullus alius tonus ad A re, regulariter descendit, quam secundus, nec alius ad G sol,
        re, ut, in linea regulariter ascendit quam septimus. Quod si forte aliquis tonus descenderet
        ad gammaut, hoc est licentialiter et non regulariter. Et si aliquis cantus inveniatur qui
        nec incipiat, nec finiat in suis gradibus regularibus, sed in suis affinibus de quibus infra
        dicetur. Dicendum est quod talis cantus non sit simpliciter regularis; sed magis
        irregularis, sicut de illo responsorio: Job scio Domine, qui cantus deputatur sexto tono, ut
        patet ex melodia versus; nec tamen ipsum responsorium regulariter incipit nec finit
        regulariter.</p>
      <p xml:id="CARTRA0102">Nono sequitur quod nullus tonorum regulariter attingere potest aliquem
        gradum superacutorum; vel etiam ad gammaut descendere, quod patet ex correlario precedenti,
        quia sic talis tonus transcenderet septimum in ascensu et passaret secundum in descensu.</p>
      <p xml:id="CARTRA0103">Sed forte dicet aliquis: Ad quid tunc deserviunt gradus superacuti ex quo
        nulli tonorum ipsos attingere possunt? Similiter ad quid deservit gammaut qui est gradus
        monocordo antiquorum superadditus, ex quo ad ipsum nullus tonorum potest descendere? Ad
        primum (salvo meliori) sic potest responderi, quod, quamvis juxta premissa nullus tonorum
        regulariter ascendere possit ad aliquem gradum superacutorum, ascendit tamen ad illos
        septimus licentialiter. Similiter et sextus, quando incipit in suo affini. Et ad secundum
        dicitur quod secundus tonus et etiam quartus ad gammaut descendunt licentialiter; secundus
        tamen magis juste quam quartus. Unde versus:</p>
      <p xml:id="CARTRA0104">Voces autento dat vox modulaminis octo</p>
      <p xml:id="CARTRA0105">Cui licet ad nonam vel denam scandere cordam.</p>
      <p xml:id="CARTRA0106">Sed tantum sola solet hic descendere voce:</p>
      <p xml:id="CARTRA0107">Infra finalem, recto modulaminis usu;</p>
      <p xml:id="CARTRA0108">Excipis autentum tritum qui non cadit infra.</p>
      <p xml:id="CARTRA0109">Quinque plagalis habet, vel sex; sed raro salutat.</p>
      <p xml:id="CARTRA0110">Quintam vel sextam, quia per bis, ter, quaterne.</p>
      <p xml:id="CARTRA0111">
        <pb n="[440]"/>Surgit ad has, cantus autentus est tribuendus.</p>
      <p xml:id="CARTRA0112">Sex dat vel septem tibi clavis collateralis</p>
      <p xml:id="CARTRA0113">Supra finalem, quibus uti raro licebit.</p>
      <p xml:id="CARTRA0114">Quatuor an quivis descendit vocibus infra</p>
      <p xml:id="CARTRA0115">Finalem certa modulandi lege plagalis.</p>
      <p xml:id="CARTRA0116">Ex supradictis vero secundis regulis sequitur correlarium: primo, quod
        volubilitas regularis cujuslibet toni continet octocordum, id est, octo cordas, sive octo
        gradus musicales; sed volubilitas gratiosa, id est, licentialiter permissa decacordum
        comprehendit, ut patet ex predictis.</p>
      <p xml:id="CARTRA0117">Secundo sequitur quod volubilitas regularis cujuslibet antiqui toni
        indivisi undecacordum continet; quod patet, quia quilibet autentus, id est, tonus impar
        octocordum continet in suo ascensu regulari sine aliquo descensu; ut patet ex prima regula
        duarum primarum regularum. Cui octocordo plagalis addit tres cordas in descensu, ut patet
        secunda regula earum primarum regularum. Quiquidem ascensus et descensus simul juncti
        undecim cordas continent. Unde tales dantur versus:</p>
      <p xml:id="CARTRA0118">Undenis gradibus vult juste vadere prothus.</p>
      <p xml:id="CARTRA0119">Per sex et quinas claves vult deuterus ire.</p>
      <p xml:id="CARTRA0120">Octo tribus gradibus vult juste cepere tritus.</p>
      <p xml:id="CARTRA0121">Per sex quinque gradus juste capit ire tetrardus.</p>
      <p xml:id="CARTRA0122">Capitulum VI.</p>
      <p xml:id="CARTRA0123">De gradibus finalibus octorum tonorum.</p>
      <p xml:id="CARTRA0124">Quamvis posteri quemlibet antiquorum tonorum in duos rationabiliter
        diviserint, sicut supra deductum est, tamen non potuerunt aliqua ratione convincere, quin
        quilibet autentus cum suo plagali illum teneret gradum finalem; quem tonus antiquus
        indivisus habebat. Et sic octo tonorum idem sunt quatuor gradus finales qui erant quatuor
        tonorum antiquorum. De quibus oportet omnem cantorem esse sollicitum; quia ab hujusmodi
        quartis gradibus finalibus omnis cantus principaliter regitur et regulatur. Unde versus:</p>
      <p xml:id="CARTRA0125">Claves finales bene constat quatuor esse.</p>
      <p xml:id="CARTRA0126">Quarum judicio subjacet omne melos.</p>
      <p xml:id="CARTRA0127">Et sunt hujusmodi gradus seu claves finales D sol, re; E la, mi; F fa, ut;
        G sol, re, ut. Unde patet hic:</p>
      <p xml:id="CARTRA0128">Primus et secundus tonus habent..D sol, re, pro finali.</p>
      <p xml:id="CARTRA0129">Tertius et quartus habent...E la, mi, pro finali.</p>
      <p xml:id="CARTRA0130">Quintus et sextus habent...F fa, ut, pro finali.</p>
      <p xml:id="CARTRA0131">Septimus vero et octavus habent..G sol, re, ut, pro finali.</p>
      <p xml:id="CARTRA0132">Unde versus:</p>
      <p xml:id="CARTRA0133">In D finitur primus tonus atque secundus.</p>
      <p xml:id="CARTRA0134">In E la, mi, terni finis simulatque quaterni;</p>
      <p xml:id="CARTRA0135">Quinti vel sexti semper sol et F fa, ut, esse;</p>
      <p xml:id="CARTRA0136">Septimus, octavus in G faciunt sibi finem.</p>
      <p xml:id="CARTRA0137">Est tamen hic sciendum, quod preter hos quatuor principales gradus finales,
        quidam alii sunt gradus qui predictorum quatuor dicuntur affines, eo quod elevatione et
        depressione cum eis concordant, et sunt tres, scilicet: A la, mi, re; B fa, [sqb], mi, et C
        sol, fa, ut. Unde A la, mi, re, est affinis ad D sol, re; nam ambo gradus tono deprimuntur,
        et tono cum semitonio elevantur [sqb]; quadratum affinitatem habet cum E la, mi, simili
        ratione. Et C sol, fa, ut, affinis est ad F fa, ut, quia ambo semitonio deponuntur et duobus
        tonis elevantur. G sol, re, ut, autem nullum habet gradum affinem. Unde decet ut ille qui
        vicarium non habet, ipse pro se suum explicat officium. Unde versus:</p>
      <p xml:id="CARTRA0138">Tres affinales primis tribus associantur.</p>
      <p xml:id="CARTRA0139">Affinis cum D est A, [sqb], E, C, quoque cum F.</p>
      <p xml:id="CARTRA0140">Non habet affinem G gravis cui consocietur.</p>
      <p xml:id="CARTRA0141">
        <pb n="[441]"/>Sed nunc queri posset, quare hujusmodi gradus affines ipsis principalibus
        gradibus finalibus sunt adjuncti; et secundo, quare G sol, re, ut, gradum affinem non habet,
        sicut et ceteri gradus finales. Ad primam questionem responderi potest (salvo meliori) quod
        illius potest esse duplex causa: una videlicet commoditatis, et alia quidem necessitatis.
        Commoditatis dico, ut cantores in compositione cantuum ad omnes gradus superiores liberius
        discurrere possint, coacte restringantur. Necessitatis vero causa potest esse; nam sicut
        quidam cantus qui in principalibus gradibus finalibus commode finiri non valent, propter
        quorumdam semitoniorum vel etiam tonorum in certis gradibus exigentiam, qui ibidem non
        inveniuntur; quapropter hujusmodi cantus ad acutas claves vel gradus transferri habent, et
        sic non affinibus gradibus terminantur. Quod autem istud sit verum, patet in illa antiphona:
        Magnum hereditatis mysterium; que est primi toni, et transfertur in acutis; quia, si
        poneretur in gravibus, tunc illa parte ex ea sub E fa ut, tonum requireret, qui ibidem non
        haberetur, eoque inter C fa ut est [sqb] mi, non est nisi semitonium, ut notum est.</p>
      <p xml:id="CARTRA0142">Similiter ista antiphona: Tu Domine universorum, que est secundi toni,
        transponitur in acutis, quia, si poneretur in gravibus, tunc esset sub C fa ut, et immediate
        tonum requireret in illa parte: Qui nullam habes vide, qui tonus ibidem non haberetur.
        Similiter hec communio: De fructu operum tuorum, que est secundi toni, qui in acutis
        transfertur, quia, si in gravibus poneretur, tunc sub F fa ut, requireret tonum. In illa
        parte: In oleo, qui tamen tonus ibi non haberetur, cum inter E la mi, et F fa ut, non sit
        nisi semitonium. Ex quibus patet causa necessitatis ipsorum graduum affinium cum
        principalibus gradibus finalibus. Et quia tetrardus, id est, quartus tonus, in suis cantibus
        supratactum impedimentum non patitur, transponi non indiget; est ergo G gradum affinalem non
        habet. Et quod istud verum sit, sic patet: quia autentus tetrardus, id est, septimus tonus,
        quamvis in ultimo graduum principalium finiatur, semper tamen in acutis versatur. Etiam
        plaga tetrardi, id est, octavus tonus, quamvis ad graves infra finalem descendat, in
        usitatis gradibus tamen semper se revolvit; ergoque transferri non indiget.</p>
      <p xml:id="CARTRA0143">Unde si ex errore ignorantis tetrardus transpositus inveniatur, per
        prudentem cantorem ad proprium finalem reducatur. Sed forte dicet aliquis: omnia que
        supradicta sunt de causa necessitatis affinium salvari possunt hujusmodi cantus, in gravibus
        per conventas, ita quod cantaretur perfectam musicam; sed ad hoc potest responderi, quod
        tales convente, vel talis ficta musica, in communibus cantibus faciliter et de levi non sunt
        admittende, cum ipsa ficta musica ex solo componentis arbitrio dependeat et curiositate
        nullo fulta misterio. Quare potius hujusmodi cantus de quibus supra juxta beatum Gregorium
        et Guidonem monachum justius transferendi sunt de gravibus gradibus ad acutos, ut
        supradictum est, vel e contra, quamvis sint cantandi per fictam musicam, nec ego quidem in
        precedenti tractatulo: de ipsis conventis seu ficta musica feci mentionem ut dicere velim;
        quia illa sit utendum in communibus cantibus; sed si posita inveniatur ficta musica, pro
        tali cognoscatur et vera a ficta secernatur. Verum tamen est quod organiste illa ficta
        musica bene indigent; maxime quando ipsi sentiunt sua organa ad voces humanas chori commode
        non concordare, ut tunc sciant hujusmodi organa ad chorum, ut oportet proportionare.</p>
      <p xml:id="CARTRA0144">Ad aliam partem questionis dicitur quod hoc est ad removendum dubium
        puerorum. Nam si G sol re ut, haberet gradum affinem, ille maxime esset D la sol re; si modo
        in D la sol re, aliquis cantus terminaretur, pueri dubitarent an <pb n="[442]"/>talis cantus
        esset primi toni vel secundi, septimi vel octavi propter convenientiam quam habet G sol re
        ut, cum D la sol re, in suis vocibus. Ex predictis ergo colligitur quod primus et secundus
        tonus principaliter in D sol re, terminantur; graciose tamen et licentialiter in E la mi re.
        Tertius et quartus principaliter in E la mi; graciose tamen et licentialiter in B fa, [sqb]
        mi, in spatio. Quintus et sextus in F fa ut, principaliter; gratiose tamen et licentialiter
        in C sol fa ut. Et quia septimus et octavus affinem non habent, de gratia carent delicti
        venia. Unde versus:</p>
      <p xml:id="CARTRA0145">Est in D vel in A primus tonus atque secundus.</p>
      <p xml:id="CARTRA0146">Tertius et quartus in E vel in [sqb] relocentur.</p>
      <p xml:id="CARTRA0147">Et quandoque per A quartum finire videbis;</p>
      <p xml:id="CARTRA0148">Cum quinto sextus vel in F vel in C remanebunt,</p>
      <p xml:id="CARTRA0149">Septimus, octavus in sola G requiescunt.</p>
      <p xml:id="CARTRA0150">Et nota quod ille versus: "Et quandoque per A" hoc vult dicere quod
        aliquando contigit quartum tonum etiam finiri in A la mi re; et hoc scilicet; quando cantus
        est b mollaris, ut patet illis antiphonis: Rorate celi et Emitte agnum. Etiam contingit
        septimum tonum finiri in F fa ut, in linea; et hoc quando cantus est b mollaris et utrumque
        fit magis ex gratia quam ex jure.</p>
      <p xml:id="CARTRA0151">Sed queri posset circa predicta primo, quare quartus tonus permittitur in
        affinali primi et secundi toni terminari, scilicet in A la mi re. Respondeo (salvo meliori)
        quod hoc est propter quoddam semitonium in illis cantibus inclusum, quo ibi finiuntur, quod
        tamen alibi quam ibi nullatenus commode fieri posset. Et ergo hujusmodi cantus ad alios
        gradus quam ad suos proprios sic transferuntur.</p>
      <p xml:id="CARTRA0152">Secundo queri posset, ex quo primus et secundus toni D sol re, et in A la
        mi re, terminantur? Utrum ergo cantus primi vel secundi toni in quamlibet vocem D sol re,
        vel A la mi re, possint terminari; quasi vellet dicere, utrum in D sol re, sub voce sol, vel
        in A la mi re, sub voce la vel mi? Et ita consimiliter peteretur de aliis tonis quantum ad
        suos gradus. Ad quod respondetur, quod non. Unde quamvis tertius et quartus toni in E la mi,
        in vocem mi terminentur, tamen nunquam faciunt ibi finem in la, cum hoc a musicis nusquam
        positum reperitur. Unde ergo dicendum est quod quatuor finales gradus principales quatuor
        habent voces principales ad quas omnes toni terminantur, scilicet: re, mi, fa, sol; unde
        primus et secundus terminantur in re; tertius et quartus in mi; quintus et sextus in fa;
        septimus et octavus in sol. Etiam quintus et sextus in F fa ut, terminantur in ut; et hoc
        quando eorum cantus est b mollaris, et in fine descendit. Similiter septimus et octavus in G
        sol re ut, terminantur in ut, quando eorum cantus in fine descendit. Ergo qui aliquem cantum
        regulariter et magistraliter componere voluerit, attendat diligenter ad omnia quod
        supradicta sunt, ut illa donet executioni.</p>
      <p xml:id="CARTRA0153">Capitulum VII.</p>
      <p xml:id="CARTRA0154">Sequitur alia doctrina data per modernos ad perfectius sciendum distinguere
        de limitibus octo tonorum quam per ea que supradicta sunt ab antiquis.</p>
      <p xml:id="CARTRA0155">Quamquam notitia finalium ascensuum et descensuum seu etiam principiorum
        ipsorum tonorum, de quibus supradictum est, antiquis sufficere videretur ad distinctionem
        tonorum, sunt tamen nonnulli cantus regulares ab autenticis ordinati, de quibus adhuc
        secundum ea que de illis superius dicta sunt, ad veritatem scire vix possumus, cujus toni
        sint vel esse debeant, autento tono, et suo plagali scilicet, equaliter convenientes, quia
        multi mixti toni esse dicuntur, id est autenti et plagalis mixtum. Verbi gratia: si cantus,
        qui a suo finali ad quintum gradum precise ascendat, et infra suum finalem non descendat,
          <pb n="[443]"/>sed in mediis gradibus seu communibus super se contineat, hujusmodi cantus
        ex quo in communibus gradibus tam autenticam plagalis equaliter se dirigit habens utriusque
        naturam, utriusque similiter secundum ipsos nomine frui debet, ut autenti et plagalis mixti
        dicantur, et per consequens toni mixti. Sed quamvis istud a multis sic ponitur et
        apparentem, secundum eos, videatur habere rationem, tamen moderni tenentes distinctionem
        octo tonorum, hoc pro fundamento videntur habere, quod omnis cantus regularis ab autenticis
        ordinatus, semper unius octo tonorum erit censendus, et nullus talis mixti toni erit
        dicendus. Et quod istum verum sit, duplici probo ratione.</p>
      <p xml:id="CARTRA0156">Prima ratio.</p>
      <p xml:id="CARTRA0157">Nam prima est, omnis cantus unus unica regula est digendus; igitur nullus
        cantus duabus regulis est ascribendus; consequentia nota est, et antecedens patet, quia
        omnis cantus unitatem suam ut unicus censetur ab unitate sue regule videtur acceptare.</p>
      <p xml:id="CARTRA0158">Secunda ratio.</p>
      <p xml:id="CARTRA0159">Secunda ratio est, nam ponere tonum mixtum est interimere suprascriptam
        distinctionem octo tonorum, igitur tonus mixtus non est ponendus; tenet consequentia; et
        antecedens patet, quia tonus mixtus nil aliud est quam tonus antiquus indivisus; et sic
        oporteret redire ad quaternariam distinctionem tonorum, quod est contra determinata in
        tertio capitulo hujus. Ad sciendum ergo de quolibet cantu cujus toni esse debeat, et ad
        observandum distinctionem modernam octo tonorum, ponende sunt alique propositiones quarum
        prima est:</p>
      <p xml:id="CARTRA0160">Prima propositio.</p>
      <p xml:id="CARTRA0161">Propter observare distinctionem modernam octo tonorum, oportet
        principaliter ipsius toni et etiam cantus ad finem considerare, patet propositio quia omnis
        cantus ad finem respicit. Omnium enim cantuum seu omnium tonorum quatuor sunt gradus finales
        principales ad quos vel ad quorum affines omnes toni terminantur, sicut dictum fuit in sexto
        capitulo hujus. Sed verum est quod, quamvis consideratio finis sufficiat ad distinctionem
        quaternariam antiquorum quatuor tonorum cognoscendam, quia ex fine satis comprehenditur, an
        cantus sit prothi, vel deuteri, vel triti, vel tetrardi, non tamen sufficit consideratio
        finis ad distinctionem octo tonorum modernorum cognoscendam, quia quilibet autentus et suus
        plagalis eumdem sibi finem determinant, ut supra patuit in sexto capitulo hujus.</p>
      <p xml:id="CARTRA0162">Secunda propositio.</p>
      <p xml:id="CARTRA0163">Secunda propositio est quod propter distinctionem tonorum modernorum
        oportet etiam quandoque ascensum et descensum cantus ad suos proprios gradus considerare.
        Patet propositio, quia autentus ad octavum gradum supra suum finalem regulariter ascendit,
        et sub suo finali non descendit. Plagalis vero nisi ad quintum regulariter ascendit, et
        descendit ad quartum, ut patuit in quinto capitulo hujus. Verum est tamen quod consideratio
        talis ascensus et descensus non sufficit ad comprehensionem toni in omni cantu, quia, sicut
        supra patuit, plures sunt cantus qui manent in communibus gradibus, et ergo in illis non
        oportet ascensum et descensum ad proprios gradus considerare.</p>
      <p xml:id="CARTRA0164">Tertia propositio.</p>
      <p xml:id="CARTRA0165">Tertia propositio quod propter distinctionem tonorum modernorum oportet
        quandoque frequentiam superiorum graduum et etiam inferiorum considerare. Patet propositio
        de illis cantibus qui manet in gradibus communibus; unde, si hujus modi circa superiores
        gradus magis versentur et majorem moram circa ipsos fecerint, tunc attribuentur autento; si
        vero circa inferiores majorem frequentiam habuerint, plagali attribuuntur.</p>
      <p xml:id="CARTRA0166">
        <pb n="[444]"/>Est etiam sciendum quod quinque regule possunt assignari per quas de quolibet
        cantu, qui in communibus gradibus manent, scire possumus, utrum autenti sit vel plagalis,
        que regule satis sub hac divisione comprehenduntur. Unde omnis cantus aut tangit quintum
        gradum supra suum finalem, aut non. Si non, autenti est. Si sic, hoc tripliciter est, quia
        aut tangit sepius quintum gradum supra quem descendit sub suo finali, aut e contra sepius
        descendit sub suo finali quam tangit quintum gradum supra, aut totius facit unum sicut
        reliquum. Si primo modo, sic est autenti; si secundo modo, sic est plaglis; si tertio modo,
        sic est mixti toni, ut aliqui dicunt; sed melius dicitur quod sit plagalis, cujus ratio est,
        quia ex quo ejus descensus est, ad proprios gradus plagalis, et ejus ascensus est equalis ad
        gradum communem utrique. Ideo magis denominandus est ab illo quod est sibi proprium, quam ab
        illo quod est sibi cum alio commune. Ex qua quidem divisione formari possunt quinque regule
        secundum quinque ejus membra. Ex quibus si cantus in communibus formetur, censetur abusivus.
        Unde versus:</p>
      <p xml:id="CARTRA0167">Cantus non tangens quintam vult esse plagalis.</p>
      <p xml:id="CARTRA0168">Qui tangit, nec sub cadit autenti volat alis.</p>
      <p xml:id="CARTRA0169">Tangens sepe cadens raro summo sociatur.</p>
      <p xml:id="CARTRA0170">Sepe cadens, raro tangens, plagus esse probatur.</p>
      <p xml:id="CARTRA0171">Si tangit totiens quotiens cadit, ad placitum sit.</p>
      <p xml:id="CARTRA0172">Ceu quidam censent, hunc dicunt esse plagalem.</p>
      <p xml:id="CARTRA0173">Si secus invenias usum dicas vel abusum.</p>
      <p xml:id="CARTRA0174">Hoc est si aliter cantus judicatur irregularis.</p>
      <p xml:id="CARTRA0175">Qui versus sic exponi possunt propter juvenes:</p>
      <p xml:id="CARTRA0176">Prima regula dicit quod cantus qui non ascendit ad quintum gradum supra
        suum finalem, dicitur esse plagalis.</p>
      <p xml:id="CARTRA0177">Secunda regula dicit quod cantus qui ascendit ad quintum gradum et non
        descendit infra suum finalem, dicitur esse autenti toni.</p>
      <p xml:id="CARTRA0178">Tertia regula dicit quod cantus qui sepe ascendit ad quintum gradum, et
        raro descendit infra suum finalem, dicitur esse autenti toni.</p>
      <p xml:id="CARTRA0179">Quarta regula dicit quod cantus qui sepe descendit infra suum finalem, et
        raro ascendit ad quintum gradum supra eumdem finalem, dicitur esse plagalis toni.</p>
      <p xml:id="CARTRA0180">Et quinta regula dicit quod cantus totiens ascendens ad quintum gradum
        supra suum finalem, quotiens descendit sub suo finali, dicitur esse mixti toni, ut aliqui
        dicuntur; sed melius dicitur plagalis, cujus ratio supradata est.</p>
      <p xml:id="CARTRA0181">Sed ex supradictis dubitari posset quis sit cantus regularis et quis sit
        cantus irregularis. Ad quod respondetur quod cantus regularis est ille qui metas sibi
        prescriptas de principio, medio et fine non excedit. Unde versus:</p>
      <p xml:id="CARTRA0182">Cantus habens primum medium justum simul imum</p>
      <p xml:id="CARTRA0183">Censeri poterit legitimus, et erit.</p>
      <p xml:id="CARTRA0184">Et per oppositum cantus ille dicitur irregularis qui metas sibi prescriptas
        vel de principio, vel de medio, vel de fine excedit.</p>
      <p xml:id="CARTRA0185">Et est triplex irregularis, scilicet peccans in materia, peccans in forma,
        et peccans in utroque.</p>
      <p xml:id="CARTRA0186">Unde peccans in materia est ille qui, secundum exigentiam alicujus toni,
        undique directe et regulariter procedit, sed materie sibi competenti non aptatur, ut quando
        materia letitie fit sub tono tristitiam indicante vel inducente. Hoc enim, licet non faciat
        vitium in arte quantum ad formam, tamen utique est vitiosum quantum ad materiam; quia, sicut
        dicit Horatius in poetria sua, quod quelibet materia suo proprio gaudet metro; ita etiam in
        musica quelibet materia suo proprio vult gaudere tono; et ergo alium tonum requirit materia
        letitie, et alium materia tristitie; alium fortitudinis et austeritatis; et sic de aliis.
        Moderni tamen in compositione cantuum ecclesie, hoc parum attendunt, imo volentes cantum
        historialem de aliquo Sancto vel Festo componere, componunt <pb n="[445]"/>antiphonas simul
        et responsoria secundum ordinem tonorum. Itaque prima antiphona sit primi toni, et secunda
        secundi, et tertia tertii, et sic de aliis; similiter de responsoriis. Nec videtur
        reprobandum cum hoc fiat propter tedium removendum. Esset enim tediosum multum diversos
        cantus ejusdem materie sub eodem tono frequenter iterare. Secus tamen foret in cantilenis
        vel motetis que potius componi debent sub tonis eis competentibus quoad materiam.</p>
      <p xml:id="CARTRA0187">Cantus autem irregularis peccans in forma duplex est, scilicet excusabilis
        et inexcusabilis. Cantus excusabilis autem duplicem habet causam sue excusationis, scilicet:
        causam qua potest fieri, et causam quare oportet fieri, ad similtudinem impedimentorum
        regularum grammaticalium. Unde causa que potest fieri est convenientia tonorum, ut si cantus
        autenti intret terminos sui plagalis, vel e contra, potest tolerari propter convenientiam
        quam habet autentus cum suo plagali; vel e contra, ut patet in illa antiphona: Fidelis sermo
        de beata Maria Magdalena; vel causa quare potest fieri, potest esse licentia autentica
        Sanctorum Patrum quibus licuit ex certa causa quandoque regulas musicales excedere, sicut et
        ipsi diversos accentus excedunt; quod tamen unicuique non licet. Sed causa quare oportet
        fieri principaliter, est intentio componentis ipsum cantum qui metas debitas non curans
        aliquando excedit, ad insinuandum scilicet materie excellentiam vel misterium, sicut fecit
        beatus Gregorius in illo responsorio: Sicut cedrus; et in primo responsorio de Nativitate
        Domini scilicet: Hodie nobis; quandoque ad exclamationem faciendam, ut ibi: O Christi
        pietas! Quandoque ad indignationem seu dolorem innuendum, ut in illo responsorio: Viri impii
        dixerunt; et propter alias causas diversas, multotiens etiam devotio illud facit licitum
        quod alias esset illicitum; et ergo devotionis causa, cantus ille toleratur qui alias non
        esset tolerandus.</p>
      <p xml:id="CARTRA0188">Cantus vero irregularis inexcusabilis est, qui nullam rationabilem sue
        irregularitatis causam pretendit, propter quam merito talis cantus esset tollerandus et
        admittendus. Dicitur nihilominus aliquis cantus irregularis ex sui transpositione sine
        causa; ita tamen quod si transponitur a gradibus gravibus ad acutos ex causa necessitatis,
        ut in illa antiphona: Magnum hereditatis misterium, merito est admittendus. Si vero taliter
        fiat, etsi commode aliter fieri posset, est corrigendus. Unde in illo responsorio:
        Terribilis est locus iste; in illo loco: Et porta celi, fit transitus a D gravi ad a acutam.
        Sed commode corrigi non potest, quia non est facile contra usum longevum, quamquam
        perversum, aliquid attemptaret. Unde quilibet sue ecclesie usum det tenere, quamvis etiam
        preter artem aliud in cantu illius ecclesie inveniat, nisi forte tante autoritatis fuerit,
        ut usum perversum in bonum possit commutare.</p>
      <p xml:id="CARTRA0189">Sciendum est etiam quod in componendo aliquem cantum hoc summe est
        observandum, quot ibi cantus habet pausationem, quot ibi sensus verborum habeat
        distinctionem; quod optime in illa antiphona: Tribus miraculis, observatur. Unde sciendum,
        quod sicut in prosa tres considerantur distinctiones que et pausationes appellari possunt,
        scilicet: colon, id est, membrum; coma, id est, incisio; periodus, id est, clausura vel
        terminus, ita etiam in cantu. Unde quum in prosa suspensive legitur, colon vocatur; quando
        per legitimum punctum sententia dividitur, coma est; quando vero ad finem sententie
        pervenitur, periodus est. Similiter quando cantus in quarta vel in quinta a finali voce per
        suspensionem pausat, colon est; cum in medio ad finalem reducitur, coma est; et cum in fine
        ad finalem gradum pervenit, periodus est, ut in hac antiphona: Petrus autem colon est;
        Servabatur, coma est; et oratio fiebat coma Pro eo sine intermissione coma; Ab ecclesia ad
        deum periodus est.</p>
      <p xml:id="CARTRA0190">
        <pb n="[446]"/>Etiam sciendum quod illud quod grammatici colon, coma, periodus, vocant hoc
        in cantu musici dyastema, distema et theleusim vocant. Significat autem diastema ornatum
        disjunctum, quando cantus non in finali, sed in alia voce decenter pausat. Distema
        consimilem ornatum indicat, si in finali decens melodie pausatio fiat. Theleusis finis est
        cantus. Sciendum est rursus quod inculta reiteratio, ancus neume, in cantu summe est
        vitanda, quia magnum facit vitium, quod appellatur a musicis similium sonorum. Et talis
        reiteratio reperitur in illo responsorio: Ecce odor filii mei, in illa parte crescente
        faciat: Deus meus. Similiter in illo cantu: Qui habitat, vitiosa est unius podici crebra
        repercussio in illa parte: Et refugium Deus meus, et cetera.</p>
      <p xml:id="CARTRA0191">Possunt tamen alique decentes neume repeti, ut frequenter circa finem
        responsorii: Sint lumbi vestri, in illa parte: A nuptiis, et in consimilibus. Patet ergo ex
        predictis sufficienter modus quemlibet cantum ecclesiasticum componendi; et si cantus de
        formis fuerit, patet etiam in parte modus ipsum corrigendi:</p>
      <p xml:id="CARTRA0192">Octo tonos brevibus descripsi partibus octo.</p>
      <p xml:id="CARTRA0193">Sub verbis levibus pueris, sed non tibi docto.</p>
      <p xml:id="CARTRA0194">Carpe malum quod ob est, bonum cape quod tibi prodest.</p>
      <p xml:id="CARTRA0195">Parceque delictis, da grates pro bene dictis.</p>
      <p xml:id="CARTRA0196">[CSII:446; text: Finales. Graves. [Gamma], A, B, C, D, E, F, G, Claves
        graves. Acute. Superacute. Excellentes. a, b[sqb], c, d, e, f, g, aa, bb[sqb][sqb], cc, dd,
        ee, Claves acute. Claves superacute.] <figure>
          <graphic url="/images/CARTRA_01GF.gif"/>
        </figure></p>
      <p xml:id="CARTRA0197">Duplex distinctio clavium sive graduum musicalium, videlicet in tres
        partes, et in quinque partes; et quidam illas dividunt in quatuor partes, juxta illos
        versus:</p>
      <p xml:id="CARTRA0198">Gamma graves D finales, a prebet acutas,</p>
      <p xml:id="CARTRA0199">Et super excellunt quas inchoat a duplicata.</p>
      <p xml:id="CARTRA0200">Et notandum est quod omnia que in predicto tractatu de locis clavium seu
        graduum musicalium dicta sunt, sumenda sunt secundum distinctionem clavium tripartitam. Sed
        quecunque infra in istis subsequentibus figuris de locis clavium dicentur, accipienda sunt
        secundum divisionem clavium in quinque partes.</p>
      <p xml:id="CARTRA0201">Sequuntur figure tonorum:</p>
      <p xml:id="CARTRA0202">
        <pb n="[447]"/>[CSII:447,1; text: Prothus. Secundus tonus qui est primus plagalis, prima
        gravium initiatur. Prima finalium mediatur, et prima acutarum regulariter terminatur. Primus
        tonus qui est primus autentus, prima finalium initiatur. Prima acutarum mediatur, et ultima
        acutarum regulariter terminatur. Claves regularium ascensuum et descensuum prothi indivisi.
        Dorius id est autenti primus tonus. Clavis regularis mobiliter prothi id est primi toni
        Hypodorius id est secundus tonus. Claves regularis mobilis plage prothi id est secundi toni.
        Claves proprie plage prothi. Claves communes utrique. Claves proprie autenti prothi. A, B,
        C, E, F, G, a, b[sqb], c, d, Finalis communis uterque.] <figure>
          <graphic url="/images/CARTRA_02GF.gif"/>
        </figure></p>
      <p xml:id="CARTRA0203">[CSII:447,2; text: Deutherus. Quartus tonus qui est secundus plagalis,
        tertia gravium initiatur. Secunda finalium mediatur, et secunda acutarum regulariter
        terminatur. Tertius tonus qui est secundus autentus. Secundus finalium initiatur. Secunda
        acutarum mediatur. Prima superacutarum regulariter terminatur. Claves regularium ascensuum
        et descensuum deuteri indivisi. Frigius, id est tertius tonus. Claves regularis mobiliter
        autenti deuteri, id est tertii toni. Hypofrigius, id est quartus tonus. Claves regularis
        mobiliter plage deuteri, id est quarti toni. Claves proprie plage deuteri. Claves communes
        utrique. Claves proprie autenti deuteri. Finalis communis uterque. B, C, D, E, F, G, a,
        b[sqb], c, d, e]</p>
      <p xml:id="CARTRA0204">[CSII:447,3; text: Tritus. Sextus tonus qui est tertius plagalis: Quarta
        gravium initiatur. Tertia finalium mediatur: et tertia acutarum regulariter terminatur.
        Quintus tonus, id est tertius autentus. Tertia finalium initiatur. Tertia acutarum mediatur,
        et secunda superacutarum regulariter terminatur. Claves regularium ascensuum et descensuum
        triti indivisi. Lidius, id est quintus tonus. Claves regularis mobiliter autenti, id est
        quinti toni. Hypomixolidius, id est sextus tonus. Claves regulariter mobiliter plage triti,
        id est sexti toni. Claves proprie plage triti. Claves communes utrique. Claves proprie
        autenti triti. Finalis communis uterque. C, D, E, F, G, a, b[sqb], c, d, e, f]</p>
      <p xml:id="CARTRA0205">[CSII:447,4; text: Tetrardus. Octavus tonus qui est quartus plagalis prima
        finalium initiatur. Quarta finalium mediatur, et ultima acutarum regulariter terminatur.
        Septimus tonus qui est quartus autentus. Quarta finalium initiatur. Ultima acutarum
        mediatur, et tertia superacutarum regulariter terminatur. Claves regularium ascensuum et
        descensuum tetrardi indivisi. Mixolidius, id est septimus tonus. Claves regularis mobiliter
        autenti tetrardi, id est septimi toni. Hypomixolidius, id est octavus tonus. Claves
        regularis mobiliter plage tetrardi, id est octavi toni. Claves proprie plage tetrardi.
        Claves communes utrique. Claves proprie autenti tetrardi. Finalis communis uterque. D, E, F,
        G, a, b[sqb], c, d, e, f, g]</p>
      <p xml:id="CARTRA0206">
        <pb n="[448]"/>Notandum quod in tota ista figura per clavem initialem intelligitur clavis
        extrema sive extremus gradus descensus ipsius toni. Et per clavem terminalem intelligitur
        supremus gradus ipsius toni. Et per clavem mediam intelligitur illa clavis in qua fit
        distinctio propriarum clavium, a communibus ipsius toni, et e converso.</p>
      <p xml:id="CARTRA0207">Quidquid scriptura docuit, docet ista figura quadripartita, cunctaque
        pandit ita.</p>
      <p xml:id="CARTRA0208">Capitulum VIII.</p>
      <p xml:id="CARTRA0209">Sequitur de proprietatibus octo tonorum quoad materiam eorum.</p>
      <p xml:id="CARTRA0210">Singulorum tonorum singuli inveniuntur effectus; unde primus tonus apud
        musicos ponitur motivus, id est, habilis ad movendum (hoc est dictu), quod requirit materiam
        per quam animus moveri possit ad varios effectus; et ergo communiter in historiis; et sepe
        tanquam egregius permittitur advocatus, ut patet in illis antiphonis: Ecce tu pulchra es,
        vel O pastor aeterne! et similibus. Unde versus:</p>
      <p xml:id="CARTRA0211">Mobilis est habilis prothus quia novit ad omnes</p>
      <p xml:id="CARTRA0212">Affectus animi flectere neuma prothi.</p>
      <p xml:id="CARTRA0213">Secundus tonus tristis est et gravis et ad tristes materias maxime
        conveniens et idoneus. Unde sub eo cantantur omnes antiphone, ut: O sapientia! O clavis
        David! et cetera. Que antiphone designant tristitiam quam habebant sancti patres in limbo,
        exspectantes eorum liberationem. Unde versus:</p>
      <p xml:id="CARTRA0214">Flebilis atque gravis est primi collateralis.</p>
      <p xml:id="CARTRA0215">Tristibus et miseris convenit ille modus.</p>
      <p xml:id="CARTRA0216">Tertius tonus severus est et ad iram vel bella provocans. Unde ipse congrue
        coaptatur illis materiis, ubi aliquid fortitudinis aut potentie ostenditur, ut de misterio
        sancte crucis: O crux gloriosa! vel de sancto Paulo: O gloriosum nomen! Unde versus:</p>
      <p xml:id="CARTRA0217">Tertius ad furias tonus incitat atque severus.</p>
      <p xml:id="CARTRA0218">Crudelis domus, hinc bella movere sciens.</p>
      <p xml:id="CARTRA0219">Quartus tonus est adulativus et maxime supplicanti idoneus. Unde et morose
        egreditur et non statim in altum festinat; ut patet in illa antiphona: Hec dies quam fecit
        Dominus. Unde versus:</p>
      <p xml:id="CARTRA0220">Aptus adulanti tibi quartus convenit ordo.</p>
      <p xml:id="CARTRA0221">Garrulus et blandus dicitur ille modus.</p>
      <p xml:id="CARTRA0222">Quintus tonus modestus est et letificans, id est multum dulcis propter b
        molle quod ibi fieri consuevit; ut patet in illa antiphona: O sacrum convivium. Unde
        versus:</p>
      <p xml:id="CARTRA0223">Auditum solita est mulcere modestia quinti</p>
      <p xml:id="CARTRA0224">Lapsos spe recreat; tristia corda levat.</p>
      <p xml:id="CARTRA0225">Sextus tonus omnium tonorum magis ad pietatem et lacrymas compellit, ut
        patet in illo responsorio: Videns Jacob. Unde versus:</p>
      <p xml:id="CARTRA0226">Flebilis atque pia ptongi modulatio sexti</p>
      <p xml:id="CARTRA0227">Provocat ad lacrimas corda canore suo.</p>
      <p xml:id="CARTRA0228">Septimus tonus est saliens et multum est lasciviens; ut patet in illa
        antiphona: Assumpta est Maria, et in illa: In civitate Domini. Unde versus.</p>
      <p xml:id="CARTRA0229">Lascivie servit jucundis septimus odis</p>
      <p xml:id="CARTRA0230">Autumo plus tales tale decere melos.</p>
      <p xml:id="CARTRA0231">Octavus tonus est seniorum, et est morosus et suavis; ut patet in illa
        antiphona: Dum medium silentium. Unde versus:</p>
      <p xml:id="CARTRA0232">Octavus morulus, gaudiens gradiensque decenter,</p>
      <p xml:id="CARTRA0233">Creditur esse magis gratus in ore sonus.</p>
      <p xml:id="CARTRA0234">Unde ex predictis satis datur intelligi quod quilibet tonus ex conditione
        naturali sue simphonie seu armonie humanum intellectum ad aliquem specialem allicit
        affectum, quia alius per suam armoniam humane menti letitiam ingerit. Alius vero ad furorem
        et fortitudinem trahit. Alius tristitiam inducit. Alius vero adulationis commovet affectus.
        Alius vero desideriorum mores componit <pb n="[449]"/>seriosos et sic de aliis. Ex qua causa
        patet quod quilibet tonus specialem postulat materiam, sicut quelibet materia tonum exigit
        meroris; et materia exultationis tonum exigit jucunditatis, et sic de singulis. Item
        sciendum est quod tertius tonus regulariter cantatus per [sqb] durum; irregulariter autem
        per b molle; et per oppositum quintus tonus regulariter cantatur per b molle; irregulariter
        per [sqb] durum. Octavus etiam tonus regulariter cantatur per [sqb] durum; irregulariter per
        b molle. In omnibus quippe aliis tonis hoc observandum est pro regula: quod quandocumque
        cantus ejus scilicet primi, secundi, quarti, sexti, septimi, non ascendit ad c acutum aut
        super ipsam, sed venit ad b acutam, semper cantandum et solmizandum est per b molle, et
        nunquam per [sqb] durum. Sed si contingit cantum ad c acutam ascendere, vel supra eam et
        mutationem in c acutam facere, tunc semper per [sqb] durum est cantandum, et non per b
        molle; sed dimissa natura seu vi de [sqb] duro, iterum est per b molle solmizandum.</p>
      <p xml:id="CARTRA0235">Hic communiter queri solet utrumne sint plures toni quam octo supratacti,
        et videtur quod non, quia auctores non plures posuerunt, ergo plures non sunt, tenet
        consequentia per locum et autoritate. Oppositum tamen videtur, quia tonus peregrinus est
        unus tonus, et tamen non est aliquis istorum supratactorum, igitur plures sunt quam octo,
        tenet consequentia et nota est. Antecedens autem pro primo sui parte patet, quia secundum
        ipsum tonum peregrinum antiphone ordinantur et psalmi qui secundum eum cantantur, specialem
        habent melodiam, distinctam a melodiis aliorum tonorum, sicut patet de illa antiphona: Nos
        qui vivimus; et de melodia sui psalmi scilicet: In exitu Israel de Egypto. Et pro secunda
        parte patet antecedens, quia non videtur cum quo tono conveniat, vel sub quo tono
        comprehendatur. Ad questionem respondetur quod tonus peregrinus non est tonus distinctus ab
        aliis tonis; et causa est, quia, secundum ipsum, non fit specialis melodia responsoriorum et
        suorum versuum aut introituum et suorum psalmorum; sed solum utuntur eo musici ad quasdam
        antiphonas, et ad quorumdam psalmorum melodias; et hoc non sufficit ut propterea sit tonus
        distinctus ab aliis.</p>
      <p xml:id="CARTRA0236">Unde dicitur quod omnes antiphone peregrini toni terminantur ni finali
        gradu tetrardi, id est, septimi toni; et ergo psalmi suarum antiphonarum, si placeret, bene
        possent melodizari secundum communum modum octavi toni et attribui principali ejus
        differentie; sed quia, secundum alienam differentiam, ideo non attribuitur talis melodia
        alicui differentie octavi toni. Sed forte replicabit aliquis: ex tue antiphone toni
        peregrini ad gradum finalem tetrardi terminantur, quare ergo potius attribui debent
        speciebus octavi toni quam septimi? Ad quod responderi potest, quod hoc est ideo, quia
        septimo tono non competit regulariter tam bassum principium sicut habent antiphone toni
        peregrini; eo quod incipiunt in C vel in D gravibus; nec antiphone ejus ascendunt ascensibus
        propriis septimi toni, ymo frequentius morantur in finali gradu septimi toni vel infra
        ipsum. Patet ergo precise esse octo tonos quibus etiam singulares cantandi conveniunt
        proprietates; eo quod quidam eorum suum cantum per [sqb] durum; quidam vero per b molle, et
        quidam utroque modo deponunt:</p>
      <p xml:id="CARTRA0237">[CSII:449,1; text: Nos qui vivimus.] <figure>
          <graphic url="/images/CARTRA_03GF.gif"/>
        </figure></p>
      <p xml:id="CARTRA0238">Psalmum:</p>
      <p xml:id="CARTRA0239">[CSII:449,2; text: In exitu Israel de Egypto, Evovae.]</p>
      <p xml:id="CARTRA0240">
        <pb n="[450]"/>II</p>
      <p xml:id="CARTRA0241">Sequitur ars intonandi secundum regulas ab institutoribus musice
        traditas.</p>
      <p xml:id="CARTRA0242">Quinque sunt proprietates qui attendi debent circa intonationes cujuslibet
        toni absolute considerati, scilicet: initium, finis, cursus, id est, ascensus et descensus,
        tenor et differentia: Unde versus:</p>
      <p xml:id="CARTRA0243">Quinque toni propria sunt que bene considerabis:</p>
      <p xml:id="CARTRA0244">Finis et initium, tenor et differentia cursus.</p>
      <p xml:id="CARTRA0245">De initio quidem et fine tenorum scilicet et de cursu, hoc est de
        ascensibus et descensibus eorum, in precedentibus satis dictum est. De tenore ergo et
        differentia aliquid dicendum venit. Proque sciendum est, quod tenor, prout hic sumitur, est
        inceptio illius Evovae cujuslibet toni quod representat Seculorum amen.</p>
      <p xml:id="CARTRA0246">Habet enim quilibet tonus in cantu proprium Evovae quod dicitur ejus tenor.
        Et proprie dicitur tenor ubi prima sillaba Seculorum amen, incipit alicujus toni sic dictus
        tenor, a teneo, tenes; quia clavem modulationis ipsius cantus tenet; et ad cantum
        cognoscendum aditum nobis prebet.</p>
      <p xml:id="CARTRA0247">Secundo sciendum quod sicut fines octo tonorum quatuor clavibus sive notis,
        que finales dicuntur, depositi sunt, sic etiam octo tenoribus quatuor claves sive note
        finales attribute sunt, sed diverso modo, quia semper duo toni unam habent clavem finalem;
        sed tres tenores habent simul unam vel unus unam, verbi gratia: primus tonus, quartus et
        sextus suum tenorem habent in A la mi re; tertius vero tonus, quintus et octavus in C sol fa
        ut. Solus vero secundus tonus tenorem suum habet in F fa ut; et solus septimus in D la sol
        re. Nec incongrue tenores secundi et septimi tonorum singularia sibi loca vendicant, quoniam
        secundus inter ceteros tonos minime descendit, et septimus pre ceteris maxime ascendit. Unde
        versus:</p>
      <p xml:id="CARTRA0248">A retinet primi, quarti sextique tenorem.</p>
      <p xml:id="CARTRA0249">Octavo, quinto, terno C servit acuta.</p>
      <p xml:id="CARTRA0250">F socio primo D septeno quoque servit.</p>
      <p xml:id="CARTRA0251">De differentia octo tonorum.</p>
      <p xml:id="CARTRA0252">Sciendum quod differentia toni est in Evovae, hoc est in Seculorum amen,
        alicujus neume rationabilis permutatio, et notarum dicitur rationabilis permutatio quam
        scilicet habemus in communi usu ab antiquis modulatoribus constitutam; nam illa non est
        rationabilis que non incedit recto tenore, sed solum secundum canentium bene placitum et
        libitum. Et circa hoc quod dicitur alicujus neume, notandum est quod neuma sine,
        permutatione precedente, prout hic accipitur, est modulatio cantus, ita quod uno modo
        representans dicitur nota voces cantuum vel eorum proportiones.</p>
      <p xml:id="CARTRA0253">Alio modo dicitur modulatio plurium notarum sine verborum expressione,
        qualis frequenter in diversorum cantuum generibus invenitur, et precipue circa finem
        responsorium, et in fine Alleluya, et similibus. Ubi, si aliquando fiat verborum expressio
        unicuique note sillabam attribuens, talis modulatio vocatur prosa, ut in illo responsorio:
        Verbum caro factum est; cujus neuma habet prosa: Quem ethera; que prosa in neuma ipsius
        Alleluya communiter vocatur sequentia, quia sequitur ipsum Alleluya, tanquam ejus cauda.</p>
      <p xml:id="CARTRA0254">Tertio modo dicitur neuma jubilus ille qui fit in fine antiphonarum,
        specialiter propter quod dicitur quod quilibet tonus suam specialem habet <pb n="[451]"/>neumam quam aliqui rudes vocant caudam finalem. Fit autem jubilus ille, ut designetur quod
        per obsequium, quod in cantando Deo exhibemus gaudium, recipiemus quod verbis non poterit
        explicari juxta illud: Que vox que poterit lingua retexere;--Que tu martyribus munera
        preparas, et cetera.</p>
      <p xml:id="CARTRA0255">Primo modo neuma servit differentiis tonorum; secundo modo responsoriis et
        alleluya; et tertio modo antiphonis. Etiam nota quod sicut toni habent suos proprios
        tenores, sic etiam habent et proprias inceptiones. Unde versus:</p>
      <p xml:id="CARTRA0256">Primo cum sexto fa, sol, la, semper habeto.</p>
      <p xml:id="CARTRA0257">Tertius, octavus ut, re, fa, datque secundus.</p>
      <p xml:id="CARTRA0258">La, sol, la, quartus, ut, mi, sol, dat tibi quintus.</p>
      <p xml:id="CARTRA0259">Septimus fa, mi, fa, sol, sic omnes esse recordor.</p>
      <p xml:id="CARTRA0260">Sed quia supra sermo sepe factus est de ascensione et descensione tonorum,
        ideo hic sciendum est quod musici distinguunt inter istos terminos ascensio et descensio ex
        una parte, et intentio et remissio ex altera parte. Nam ipsi reputant hos terminos ascensio
        et descensio communiores, tamquam cantui competentes. Sed aliis duobus terminis scilicet
        intentione et remissione utuntur contractius. Unde primo termino, scilicet intentione,
        utuntur ad significandum ascensum principii cantus vel semitonii; et remissione utuntur ad
        significandum descensum principii cantus vel semitonis. Unde hemitonia vocatur inceptiones
        vocum que fiunt post pausationem in medio cantus.</p>
      <p xml:id="CARTRA0261">De istis ergo duobus scilicet de intentione et remissione due possunt dare
        regule; quarum prima est, quod omnis autentus potest suum principium vel etiam semitonium a
        suo finali ad quintum graduum et ad proximum gradum sub suo finali remittere; sed ab hac
        regula excipitur autentus deuterus, id est, tertius tonus, quia ipse intendit suum
        principium usque ad sextum gradum, sicut in pluribus cantibus invenitur.</p>
      <p xml:id="CARTRA0262">Secunda regula est quod quibusdam plagalibus, licet sua principia vel etiam
        semitonia ad quartum gradum intendere, puta quarto et octavo; quibusdam vero ad tertiam puta
        secundo et sexto; quibusdam vero etiam licet remittere ad quartum gradum, scilicet et quarto
        licet remittere ad quartum, octavo vero ad quintum. Unde versus:</p>
      <p xml:id="CARTRA0263">Est primus tonus re la, re fa, que secundus.</p>
      <p xml:id="CARTRA0264">Tertius est tonus mi fa, mi la, quoque quartus.</p>
      <p xml:id="CARTRA0265">Sed quintus fa fa, sextus fa la, retinebit.</p>
      <p xml:id="CARTRA0266">Septimus est ut sol; post octavus tenet ut fa.</p>
      <p xml:id="CARTRA0267">Unde etiam sciendum quod ipsum cantum non modicum exornat si in
        intentionibus plagalium id observent, ut scilicet finalem clavem sepe repetant; et circa
        illa versentur; et in quarta rarissime pausent et in quinta nullo modo, sed si quintam
        aliquando tetigerint, raptim et quasi formidando eam contingentes ad finalem recurrant. Sed
        in autentis hoc est tenendum ut dum quintam a finali bis vel ter pulsaverint, finalem
        revisant; rursumque ad superiores festinantes se transferant, quia plagalium maxime est ut
        in gravibus versentur. Autentorum autem maxime in acutis.</p>
      <p xml:id="CARTRA0268">Primus tonus, ut supra visum est, sex habet claves initiales, scilicet: C,
        D, E, F, G, a, et ascendit usque ad D la sol re, regulariter inclusive; vel usque ad F fa
        ut, in acutis licentialiter; et descendit usque ad D sol re, regulariter inclusive, vel
        usque ad E fa ut, licentialiter descendit. Unde Guido in suo micrologo dicit, ut hic:</p>
      <p xml:id="CARTRA0269">[CSII:451; text: Autentus prothus ascendit ad paranete diezeugmenon, et
        remittitur ad parhypate]</p>
      <p xml:id="CARTRA0270">
        <pb n="[452]"/>[CSII:452,1; text: hypaton. Cujus finalis est, lycanos hypaton. Neuma.] <figure>
          <graphic url="/images/CARTRA_04GF.gif"/>
        </figure></p>
      <p xml:id="CARTRA0271">In C antiphona:</p>
      <p xml:id="CARTRA0272">[CSII:452,2; text: O beatum pontificem. Primus tonus sic incipit, sic
        mediatur, et ita finitur. Evovae.]</p>
      <p xml:id="CARTRA0273">In D antiphona:</p>
      <p xml:id="CARTRA0274">[CSII:452,3; text: Primum querite regnum Dei. Evovae. A. Ecce nomen Domini.
        A. Majorem caritatem. A. Jhesus hec dicens, A. Nemini dixeritis.]</p>
      <p xml:id="CARTRA0275">In F antiphona:</p>
      <p xml:id="CARTRA0276">[CSII:452,4; text: Ecce vere. Evovae. A. Speciosus. A.]</p>
      <p xml:id="CARTRA0277">In G antiphona:</p>
      <p xml:id="CARTRA0278">[CSII:452,5; text: Quod autem cecidit. Evovae.]</p>
      <p xml:id="CARTRA0279">In A antiphona:</p>
      <p xml:id="CARTRA0280">[CSII:452,6; text: Vidi Dominum. Evovae. Magnificat. Benedictus Dominus
        Deus Israel, quia visitavit et fecit et cetera... Alleluya, Alleluya. Gloria Patri et Filio
        et Spiritui sancto.]</p>
      <p xml:id="CARTRA0281">Et sic de aliis.</p>
      <p xml:id="CARTRA0282">
        <pb n="[453]"/>Secundus tonus, ut supra visum est, quatuor habet claves initiales, scilicet:
        A, C, D, F. Aliquando tamen habet [Gamma], [sqb], E. Sed rarissime; in antiphonis saltem,
        sed bene in responsoriis et introitibus officii vel communionibus, et ascendit usque ad b
        fa, [sqb], mi, in acutis regulariter inclusive, et descendit regulariter in A re,
        licentialiter tamen in F ut. Unde Guido in micrologo:</p>
      <p xml:id="CARTRA0283">[CSII:453,1; text: Plaga prothi elevatur ad mesen vel tritesinemenon, et
        deponitur ad proslambanomenon. Neuma.] <figure>
          <graphic url="/images/CARTRA_05GF.gif"/>
        </figure></p>
      <p xml:id="CARTRA0284">Responsorium in [Gamma] ut:</p>
      <p xml:id="CARTRA0285">[CSII:453,2; text: Educ de carcere. Secundus tonus sic incipit, sic
        mediatur, et ita finitur. Evovae.]</p>
      <p xml:id="CARTRA0286">In A introitus:</p>
      <p xml:id="CARTRA0287">[CSII:453,3; text: Salve sancta parens. Evovae.]</p>
      <p xml:id="CARTRA0288">In C, antiphona:</p>
      <p xml:id="CARTRA0289">[CSII:453,4; text: O sapientia. Evovae.]</p>
      <p xml:id="CARTRA0290">In D, antiphona:</p>
      <p xml:id="CARTRA0291">[CSII:453,5; text: Juste ac pie vivamus. Evovae.]</p>
      <p xml:id="CARTRA0292">In E, antiphona:</p>
      <p xml:id="CARTRA0293">[CSII:453,6; text: Cum ambularent. Evovae.]</p>
      <p xml:id="CARTRA0294">In G, antiphona:</p>
      <p xml:id="CARTRA0295">[CSII:453,7; text: Quem vidistis. Evovae. Magnificat anima mea Dominum.
        Benedictus Dominus Deus Israel quia vi... Alleluya. Gloria Patri et Filio et Spiritui
        sancto.]</p>
      <p xml:id="CARTRA0296">Tertius tonus, ut supra visum est, tres habet claves initiales communiter
        usitatas, scilicet: E, G graves et c acuta mi; et aliquando F gravem, sed raro. Et ascendit
        usque ad E la, mi, in acutis regulariter inclusive; licentialiter tamen <pb n="[454]"/>usque
        ad G sol, re, ut inclusive in acutis. Et descendit in D sol, re, regulariter vel in E fa,
        ut, licentialiter. Unde Guido in micrologo.</p>
      <p xml:id="CARTRA0297">[CSII:454,1; text: Autentus deuterus remittitur ad lycanos hypaton, et
        consurgit ad nete dyezeugmenon; habetque finalem hypatemeson. Neuma.] <figure>
          <graphic url="/images/CARTRA_06GF.gif"/>
        </figure></p>
      <p xml:id="CARTRA0298">In E, introitus:</p>
      <p xml:id="CARTRA0299">[CSII:454,2; text: Hec est quae nescivit. Tertius tonus sic incipit, et sic
        mediatur, et ita finitur. Evovae.]</p>
      <p xml:id="CARTRA0300">In F, antiphona:</p>
      <p xml:id="CARTRA0301">[CSII:454,3; text: Dum sanctificatus es. Evovae.]</p>
      <p xml:id="CARTRA0302">In G, antiphona:</p>
      <p xml:id="CARTRA0303">[CSII:454,4; text: Tu Bethleem. Evovae. Sint lumbi vestri precincti.]</p>
      <p xml:id="CARTRA0304">In A, antiphona:</p>
      <p xml:id="CARTRA0305">[CSII:454,5; text: Qui sequitur me. Evovae.]</p>
      <p xml:id="CARTRA0306">In C, antiphona:</p>
      <p xml:id="CARTRA0307">[CSII:454,6; text: Dico ego. Evovae. Magnificat anima mea Dominum.
        Benedictus Deus Israel quia visi... Alleluya. Gloria Patri et Filio et ]</p>
      <p xml:id="CARTRA0308">
        <pb n="[455]"/>[CSII:455,1; text: Spiritui sancto.] <figure>
          <graphic url="/images/CARTRA_07GF.gif"/>
        </figure></p>
      <p xml:id="CARTRA0309">Quartus tonus, ut supra visum est, sex habet gradus initiales, scilicet: C,
        D, E, F, G graves et acutas, et ascendit usque ad mi in B fa, [sqb], mi, in acutis
        regulariter inclusive; licentialiter tamen usque ad D la sol re inclusive. Et descendit in C
        fa ut, regulariter vel usque ad [sqb] mi, licentialiter. Unde Guido in micrologo:</p>
      <p xml:id="CARTRA0310">[CSII:455,2; text: Plaga deuteri usque ad paramese intende debet ad
        inflecti ad parypatehypaton. Neuma. Quartus tonus sic incipit, sic mediatur, et ita
        finitur.]</p>
      <p xml:id="CARTRA0311">In C, antiphona:</p>
      <p xml:id="CARTRA0312">[CSII:455,3; text: Sapientia Domini. Evovae.]</p>
      <p xml:id="CARTRA0313">In D, introitus:</p>
      <p xml:id="CARTRA0314">[CSII:455,4; text: Prope es tu. Evovae.]</p>
      <p xml:id="CARTRA0315">In C, antiphona:</p>
      <p xml:id="CARTRA0316">[CSII:455,5; text: Fidelia.]</p>
      <p xml:id="CARTRA0317">In A, antiphona:</p>
      <p xml:id="CARTRA0318">[CSII:455,6; text: Qui biberit aquam. Evovae.]</p>
      <p xml:id="CARTRA0319">In F, antiphona:</p>
      <p xml:id="CARTRA0320">[CSII:455,7; text: Tota pulchra es. Evovae.]</p>
      <p xml:id="CARTRA0321">In G, antiphona:</p>
      <p xml:id="CARTRA0322">[CSII:455,8; text: Benedicta tu. Evovae.]</p>
      <p xml:id="CARTRA0323">In [sqb] antiphona:</p>
      <p xml:id="CARTRA0324">[CSII:455,9; text: Dominus regit me. Evovae.]</p>
      <p xml:id="CARTRA0325">In C, antiphona:</p>
      <p xml:id="CARTRA0326">[CSII:455,10; text: O mors. Evovae. Magnificat anima mea Dominum.
        Benedictus Dominus Deus Israel, quia visitavit]</p>
      <p xml:id="CARTRA0327">
        <pb n="[456]"/>[CSII:456,1; text: et fecit... Alleluya. Gloria Patri et Filio et Spiritui
        sancto.] <figure>
          <graphic url="/images/CARTRA_08GF.gif"/>
        </figure></p>
      <p xml:id="CARTRA0328">Quintus tonus, ut supra visum est, tres habet claves initiales, scilicet: F
        gravem et a et c acutas, et ascendit regulariter usque ad F fa ut, in acutis inclusive;
        licentialiter vero in A a superacutis. Et non descendit sub F fa ut, in gravibus, quum est
        finalis ejus, et hoc propter semitonium quod est sub F fa ut. Unde Guido in micrologo:</p>
      <p xml:id="CARTRA0329">[CSII:456,2; text: Autentus tritus ascendit ad trite hyperboleon, et non
        descendit sub parypatemeson que est finalis ejus propter semitonium quod subest ei.
        Neuma.]</p>
      <p xml:id="CARTRA0330">In F, antiphona:</p>
      <p xml:id="CARTRA0331">[CSII:456,3; text: Bene omnia fecit. Quintus tonus sic incipit, sic
        mediatur, ita finitur. Evovae.]</p>
      <p xml:id="CARTRA0332">In A, antiphona:</p>
      <p xml:id="CARTRA0333">[CSII:456,4; text: Intret oratio mea.]</p>
      <p xml:id="CARTRA0334">In C, antiphona:</p>
      <p xml:id="CARTRA0335">[CSII:456,5; text: Ecce Dominus. Evovae. Magnificat anima mea Dominum.
        Benedictus Dominus Deus Israel quia visitavit et... Alleluya. Gloria Patri et]</p>
      <p xml:id="CARTRA0336">
        <pb n="[457]"/>[CSII:457,1; text: Filio et Spiritui sancto.] <figure>
          <graphic url="/images/CARTRA_09GF.gif"/>
        </figure></p>
      <p xml:id="CARTRA0337">Sextus tonus, ut supra visum est, quatuor habet gradus initiales, scilicet:
        C, D, F et G graves, tamen G raro utitur. Et ascendit regulariter usque ad c sol fa ut
        inclusive; licentialiter tamen in E la mi, in acutis inclusive. Et non descendit sub C fa
        ut, propter semitonium quod sub est. Unde Guido in micrologo:</p>
      <p xml:id="CARTRA0338">[CSII:457,2; text: Plaga triti elevatur ad tritedyezeugmenon, et deponitur
        usque ad parypatehypaton. Neuma.]</p>
      <p xml:id="CARTRA0339">In C, antiphona:</p>
      <p xml:id="CARTRA0340">[CSII:457,3; text: Decantabant. Sextus tonus sic incipit, sic mediatur, et
        ita finitur.]</p>
      <p xml:id="CARTRA0341">In D, antiphona:</p>
      <p xml:id="CARTRA0342">[CSII:457,4; text: Si ego.]</p>
      <p xml:id="CARTRA0343">In E, introitus:</p>
      <p xml:id="CARTRA0344">[CSII:457,5; text: Domine in auxilium.]</p>
      <p xml:id="CARTRA0345">In F, antiphona:</p>
      <p xml:id="CARTRA0346">[CSII:457,6; text: Verbum caro factum est. Evovae. Magnificat anima mea
        Dominum. Benedictus Dominus Deus Israel quia vi... Alleluya. Gloria Patri et Filio et
        Spiritui sancto.]</p>
      <p xml:id="CARTRA0347">Septimus tonus, ut visum est, supra tres gradus principales initiales,
        scilicet: G gravem et c d acutas et aliquando a et [sqb] in acutis, et si in F inveneris,
        hoc est raro. Et ascendit regulariter usque ad g sol re ut, in acutis, vel usque ad B fa,
        [sqb], mi, in superacutis licentialiter, et descendit ad F fa ut, in gravibus regulariter
        inclusive. Unde Guido, ut supra:</p>
      <p xml:id="CARTRA0348">
        <pb n="[458]"/>[CSII:458,1; text: Autentus tetrardus remittitur ad parypatemeson, et
        elevatur ad paranetehyperboleon, habetque lycanosmeson finalem, Neuma.] <figure>
          <graphic url="/images/CARTRA_10GF.gif"/>
        </figure></p>
      <p xml:id="CARTRA0349">In G, antiphona:</p>
      <p xml:id="CARTRA0350">[CSII:458,2; text: Beatus ille servus. Septimus tonus sic incipit, sic
        mediatur, et ita finitur. Evovae.]</p>
      <p xml:id="CARTRA0351">Antiphona:</p>
      <p xml:id="CARTRA0352">[CSII:458,3; text: Surge aquilo. Evovae.]</p>
      <p xml:id="CARTRA0353">In A, antiphona:</p>
      <p xml:id="CARTRA0354">[CSII:458,4; text: Alleluya. Evovae.]</p>
      <p xml:id="CARTRA0355">In [sqb] antiphona:</p>
      <p xml:id="CARTRA0356">[CSII:458,5; text: In proximo est.]</p>
      <p xml:id="CARTRA0357">In C antiphona:</p>
      <p xml:id="CARTRA0358">[CSII:458,6; text: Alleluya. Evovae.]</p>
      <p xml:id="CARTRA0359">In D antiphona:</p>
      <p xml:id="CARTRA0360">[CSII:458,7; text: Justorum anime. Evovae. Magnificat anima mea Dominum.
        Benedictus Dominus Deus Israel quia visitavit... Alleluya. Gloria Patri et Filio et Spiritui
        sancto.]</p>
      <p xml:id="CARTRA0361">Octavus tonus, ut supra visum est, septem habet gradus initiales, scilicet:
        C, D, F, G, <pb n="[459]"/>graves et a, c, acutas. Et ascendit regulariter usque ad d la sol
        re inclusive; licentialiter vero usque ad F fa ut, in acutis. Et descendit regulariter usque
        ad C fa, ut inclusive. Unde Guido in micrologo:</p>
      <p xml:id="CARTRA0362">[CSII:459,1; text: Plaga tetrardis ascendit ad paranetedyezeugmenon, et
        deponitur ad parypatehypaton. Neuma.] <figure>
          <graphic url="/images/CARTRA_11GF.gif"/>
        </figure></p>
      <p xml:id="CARTRA0363">In C, antiphona:</p>
      <p xml:id="CARTRA0364">[CSII:459,2; text: Nos qui vivimus. Octavus tonus sic incipit, sic
        mediatur, et ita finitur. Evovae.]</p>
      <p xml:id="CARTRA0365">In D, antiphona:</p>
      <p xml:id="CARTRA0366">[CSII:459,3; text: Spiritus Domini.]</p>
      <p xml:id="CARTRA0367">In E, antiphona:</p>
      <p xml:id="CARTRA0368">[CSII:459,4; text: Ornaverunt.]</p>
      <p xml:id="CARTRA0369">In F, antiphona:</p>
      <p xml:id="CARTRA0370">[CSII:459,5; text: Jucunda re.]</p>
      <p xml:id="CARTRA0371">In G, antiphona:</p>
      <p xml:id="CARTRA0372">[CSII:459,6; text: In illa die.]</p>
      <p xml:id="CARTRA0373">In A, antiphona:</p>
      <p xml:id="CARTRA0374">[CSII:459,7; text: Completi sunt. Evovae]</p>
      <p xml:id="CARTRA0375">In C, antiphona:</p>
      <p xml:id="CARTRA0376">[CSII:459,8; text: Dominus dixit. Evovae. Veniet. Hoc est preceptum meum.
        Magnificat anima mea Dominum. Benedictus Dominus Deus Israel, quia]</p>
      <p xml:id="CARTRA0377">
        <pb n="[460]"/>[CSII:460, text: visitavit et fecit, et cetera, Alleluya. Gloria Patri et
        Filio et Spiritui sancto.] <figure>
          <graphic url="/images/CARTRA_12GF.gif"/>
        </figure></p>
      <p xml:id="CARTRA0378">Explicit ars intonandi.</p>
      <p xml:id="CARTRA0379">Protestor tamen ego, qui hec suprascripta pro majori parte ex diversorum
        auctorum libris artis musice collegi, quod prescriptis regulis et exemplis non obstantibus
        fere quelibet nedum metropolitanarum ac cathedralium, sed et collegiaturum et matricularum
        ecclesiarum, cenobiorumque et monasteriorum quodlibet his diebus in ecclesiastico cantu,
        preter eas et ea regulas et exempla, suum singularem ritum observat; quem ne confusio
        ebuliat, de facili non est fas immutare, sed et potius convenit imitari. Quapropter nec ego
        aliquem ad suprascripta obligo, ecclesia vel monasterio, ut ritum quem ibi invenirit,
        insequatur, nisi ipse tante auctoritatis fuerit et preeminentie, quod ipse hujusmodi ritum
        (si veniat reprobandus) corrigere possit et emendare.</p>
      <p xml:id="CARTRA0380">III</p>
      <p xml:id="CARTRA0381">[Quaedam varia.]</p>
      <p xml:id="CARTRA0382">Carmina in musica.</p>
      <p xml:id="CARTRA0383">Carmina nonnullis manus ornat docta momentis.</p>
      <p xml:id="CARTRA0384">Me modulator adi si rite cupis modulari.</p>
      <p xml:id="CARTRA0385">Si quis amat cantum recto modulamine tractum,</p>
      <p xml:id="CARTRA0386">Providus his distat concentibus adita signa.</p>
      <p xml:id="CARTRA0387">Alia carmina de musica.</p>
      <p xml:id="CARTRA0388">Musica sum, fateor, totum derivata per orbem.</p>
      <p xml:id="CARTRA0389">Ecclesias orno psallens noctuque dieque.</p>
      <p xml:id="CARTRA0390">Ancille sunt mihi novem quibus organa tango.</p>
      <p xml:id="CARTRA0391">Transtulit e greco me malleus atque notavit.</p>
      <p xml:id="CARTRA0392">Novem muse.</p>
      <p xml:id="CARTRA0393">Elio historias scripsit; Euterpe tybiam primo invenit; Talia, commedias;
        Melpomene, tragedias; Terpsicore, psalterium; Erato geometriam invenit; Urania, astrologiam;
        Caliope, litteras et metrum; Polimnia, rethoricam.</p>
      <p xml:id="CARTRA0394">Isti fuerunt inventores musice prophane.</p>
      <p xml:id="CARTRA0395">Tubal; Ptholomeus; Albinus; Nichomachus; Mercurius; Corebus, rex Lydorum,
        filius Attis; Libius; Terpandrix; Phrix; Phebeus; Arabs; Savius Licaon; Profacius Perithos:
        Coloponnus; Zemon et Amphion; Pictagoras; Aristotiles; Nichita; Boetius; Orpheus; Thebeus;
        Teulex Egyptius.</p>
      <p xml:id="CARTRA0396">Noam dicitur a grece quod est mi, id est, sensus; Noe, id est, flatus; ana
        vel ane quod est sursum. Inde dicitur, noa noe a ne, id est, sensus ducens flatum, id est,
        vocem ad superiora. Unde noeane grece dicitur cantus latine.</p>
      <p xml:id="CARTRA0397">Musica ex francisci nigri volumine.</p>
      <p xml:id="CARTRA0398">Musa, que et nympha dicitur, Dea est a poetis ficta que suo opem poemati
        ferret solet. Unde et musica dicta est. Constat autem secundum Varronem, <pb n="[461]"/>triplicem esse musicam: unam scilicet que ex aque motu generatur; alteram ex aeris
        percussi; tertiam vero qui in mera voce consistit. Omnis autem hec musica a supercelesti
        armonia dependet; musa enim dicta est ab inquisitione.</p>
      <p xml:id="CARTRA0399">Muse accidentia sunt tria, scilicet; nomen officium et ordo.</p>
      <p xml:id="CARTRA0400">Nomen.</p>
      <p xml:id="CARTRA0401">Nomen muse est accidens, quo una ab alia dignoscitur. Nomen muse ex
        nonuplex; nam, secundum Hesiodum in Theogonia, muse Jovis filie sunt novem: Clio enim dicta
        est a gloria; Euterpe dicta est a bene delectando; Melpomene, a dulci cantu; Thalia, a
        germinando vel virendo; Polymnia dicta est a multa memoria; Erato amabilis ab amore;
        Terpsichore, a delectando; Urania dicta est celestis a celo; Calliope dicta est a bene
        dicendo.</p>
      <p xml:id="CARTRA0402">Officium.</p>
      <p xml:id="CARTRA0403">Officium muse est proprietas unicuique muse secundum ejus naturam
        accommodata. Officium muse in tot partes divisum est quot sunt et muse.</p>
      <p xml:id="CARTRA0404">Clio enim que bona fama interpretatur, res gestas canit et historias. Unde
        apud grecos historica dicta est; et, secundum Martianum, in lunari orbe constituta est.
        Euterpe, que bene delectans interpretatur, musicam decet. Unde a grecis tybicinantia est
        appellata, et in orbe diali constituta est. Melpomene, que modulatio interpretatur,
        tragedias canit, binosque invenit distinguere cantus. Unde a grecis tragica nuncupatur, et
        in orbe solari constituta est. Thalia, que capacitas interpretatur, comedias et cantandi
        tempora invenit. Unde a grecis comica vocatur, et in terra atque silentio constituta est.
        Polymnia, que memoria interpretatur, colores canit rethoricos; sulcos invenit segetesque.
        Unde a grecis rethorica dicta est. Erato, que inventio interpretatur, amores canit et
        connubia. Unde a grecis amatrix vocata est, et in orbe martiali constituta est. Terpsicore,
        que delectans instructio interpretatur, res jucundas canitet choreas. Unde a grecis
        cytaristia est appellata, et in Veneris orbe constituta est. Urania, que celestis
        interpretatur, astrorum motus canit et portenta polorum. Unde a grecis astrologia nuncupata
        est, et in octava spera constituta est. Calliope, que bona vox interpretatur, heroica
        carmina canit, vates ornat vocemque serenat. Unde a grecis poesis dicitur, et in Mercurii
        orbe constituta est.</p>
      <p xml:id="CARTRA0405">Hec autem alias, secundum Hesiodum, ut diximus superat sortes cum et illas
        in se contineat et divinam quamdam metro vim superaddit.</p>
      <p xml:id="CARTRA0406">Ordo.</p>
      <p xml:id="CARTRA0407">Ordo musarum manifestus est: nam Clio, prima; Euterpe, secunda, Melpomene,
        tertia; Thalia, quarta; Polymnia, quinta; Erato, sexta; Terpsichore, septima; Urania,
        octava; Calliope autem nona et ultima.</p>
      <p xml:id="CARTRA0408">Ordinis vero causa ea summa diligentia notanda est.</p>
      <p xml:id="CARTRA0409">Musas nemini dubium est a poetis fictas pro his que ad cujuscunque scientie
        perceptionem necessaria sunt. In omni enim acquirenda scientia, novem requiruntur sine
        quibus nullus unquam effectus prospici potest.</p>
      <p xml:id="CARTRA0410">Primum est voluntas; secundum, delectatio; tertium, diligentia; quartum,
        capacitas; quintum, memoria; sextum, inventio; septimum, judicium; octavum, electio; ultimum
        vero pronuntiatio.</p>
      <p xml:id="CARTRA0411">Inde novem ficte sunt a poetis muse que hominem in omni litterarum
        disciplina ad optimum finem per hec media ducant.</p>
      <p xml:id="CARTRA0412">Clio ergo prima ponitur bona fama interpretata que hominis voluntatem
        regat; scientiam enim volumus ut fama nostra crescat et augeatur. Euterpe secunda bene
        delectans interpretata que post studii delectationem virtuti operam nostram, <pb n="[462]"/>id est, diligentiam adjungat. Melpomene tertia modulatio interpretata quepost studii
        delectationem virtutis operam nostram, id est diligentium adjungit. Thalia quarta capacitas
        interpretata, que post diligentiam studio prestitam res capere doceat discereque. Polymnia
        quinta memoria interpretata, que post captam scientiam illius perpetuam adhibeat memoriam.
        Erato sexta simile inveniens interpretata, quod post memoriam simile aliquid rei percepte
        componere doceat. Terpsichore septima delectans instructio interpretata, quod post simile
        inventum, id indicare utrumque bonum malumve sit prudenter edoceat. Urania octava celestis
        interpretata, que post rei composite indicium, optima quequam eligere moneat. Calliope, nona
        ultimaque vox bona interpretata, que post rei optionem optime illam bene concineque proferre
        instituat.</p>
      <p xml:id="CARTRA0413">Hec autem omnia eo percipienda sunt ordine, ut sequentia semper precedentia
        includant: primo enim viro studioso necesse est velle doctrinam; secundo, declarari eo quod
        velit; tertio, instare ad id quo delectatus est; quarto, capere ad quod institit; quinto,
        memorie tradere quod cepit; sexto, et simile quid invenire quod memorie tradidit; septimo,
        indicare quod invenerit: octavo, eligere quod indicaverit, prostremo proferre quod
        elegerit.</p>
      <p xml:id="CARTRA0414">Etsi hec parum faciant ad musicam superius intentam, ea tamen hic
        interferre volui, eo quod ex eis canones magistrales in musica formari possunt, qui
        sciant.</p>
      <p xml:id="CARTRA0415">IV</p>
      <p xml:id="CARTRA0416">Qualiter faciendum est monocordum et qualiter invenitur.</p>
      <p xml:id="CARTRA0417">Nunc autem sequitur de divisione litterarum et dispositione per quas tonus
        et semitonium cetereque consonantie in monocordo cernuntur. Hoc modo videlicet accipiatur
        aliquod instrumentum sonum emittens, ut pote vielle, cistolle et hujusmodi, super quod corda
        diligenter extendatur, et in capite et circa finem duo semiferia ponantur cordam portantia;
        que semiferia Greci magadias vocant, sed in loco primi semiferii [Gamma] grecum, id est
        gamma in capite corde ponatur. Deinde totum spatium inter G grecum et secundum semiferium in
        novem partes equales dividatur, et ubi prima pars finitur, pone A gravem, et inde tonum
        invenies inter [Gamma] grecum et A latinum; que, secundum quod antiquis et modernis placuit,
        prima littera est dicenda. Et sic elevatur tonus a tota corda sonante, nona parte ablata,
        octo partibus remanentibus; ut patet in corda ista supra instrumentum hic figura tum
        extensa:</p>
      <p xml:id="CARTRA0418">[CSII:462; text: [Gamma], A, primum semiferium, tonus, secundum
        semiferium]</p>
      <p xml:id="CARTRA0419">
        <pb n="[463]"/>Eodem modo totum spatium corde sonantis ab A usque ad secundum semiferium in
        novem partes equales divide; et ubi prima pars finitur, pone [sqb] gravem quadratam et
        minime tonum invenies. Et sic tonus supra tonum elevatur per totum monocordum, ablata nona
        parte corde sonantis, ut hic:</p>
      <p xml:id="CARTRA0420">(In codice hic nihil).</p>
      <p xml:id="CARTRA0421">Deinde revertere, et totum spatium corde inter primum semiferium et
        secundum in quatuor partes divide equales; et ubi prima pars finem fecerit, pone C gravem,
        et ibi duos tonos cum semitonio invenies. Ita quod tota illa quarta pars corde ad totam
        cordam dyatessaron nuncupatur, ut hic:</p>
      <p xml:id="CARTRA0422">(In codice hic nihil.)</p>
      <p xml:id="CARTRA0423">Post hec autem ipsum totum spatium corde inter duo semiferia in tres partes
        equales divise; et ubi prima pars finem fecerit, pone D gravem; et ibi tonum supra
        dyatessaron habebis, ita quod tota illa tertia pars corde ad totam cordam dyapente vocatur,
        ut hic inferius:</p>
      <p xml:id="CARTRA0424">(In codice hic nihil.)</p>
      <p xml:id="CARTRA0425">Deinde totum spatium corde sonantis inter D gravem et secundum semiferium
        divide in novem partes equales; et ubi prima pars finitur, pone E gravem, et ibi tonum
        invenies supra dyapente, ut patet in subsequenti linea:</p>
      <p xml:id="CARTRA0426">(In codice hic nihil.)</p>
      <p xml:id="CARTRA0427">Ponenda est etiam post E, F; in monocordo tamen illud spatium corde inter E
        et secundum semiferium non debet in novem partes dividi. Namque C et F graves et etiam acute
        et B rotunda numquam cum secunda A se per novem partes poterunt inveniri, quia sub eis non
        toni, sed et semitonia semper habentur. Nec etiam sub quintis a se descendentibus toni
        inveniendi sunt, cum nullam ad eam retinent consonantiam preter c solum acutum et
        superacutum. Sed totum spatium corde sonantis inter C gravem et secundum semiferium in
        quatuor partes equales divide, et ubi prima pars finem fecerit, pone F gravem et inter E et
        F semitonium habes. Nam inter C gravem et F gravem fit dyatessaron consonantia existens et
        duobus tonis cum semitonio, ut supra visum est, ut hic patet:</p>
      <p xml:id="CARTRA0428">(In codice hic nihil.)</p>
      <p xml:id="CARTRA0429">Post has autem septem litteras graves predictas sequitur septima littera
        que est G, que poni potest post F per divisionem corde in novem partes equales, ab F usque
        ad secundum semiferium, sed quia a greco [Gamma] ipsa G est octava vox, ideo locus ejus hoc
        modo inveniri potest. Totum autem spatium monocordi inter duo semiferia in duas partes
        equales divide, et in medio illius G pone gravem, et ibi octavam vocem habes que vocatur
        dyapason. Et sic littera post litteram in toto monocordo certa proportione ponenda est, ut
        certe inter se oriri possint consonantie, ut patet in figura subsequenti:</p>
      <p xml:id="CARTRA0430">(In codice hic nihil.)</p>
      <p xml:id="CARTRA0431">Ista vox octava est illa principalis et nobilissima consonantia que grece
        dyapason dicitur; latine vero de omnibus, eo quod omnes reliquas consonantias in se retinet.
        Componitur autem principaliter a dyatessaron vel a dyapente vel e converso, hoc est ex
        quinque tonis et duobus semitoniis, ut patet in musica Boetii "Libro tertio capitulo primo"
        et etiam "Libro primo capitulo octavo", et in aliis quampluribus capitulis; ex quibus
        quinque tonis et duobus semitoniis illam constare manifestum est. Et si recte perpendas in
        ejus corpore, facile tonum et semitonium videbis, voces quoque quas diversas inter se esse
        constant non nisi ex septem litteris et ejus spatio omnes inveniuntur. Et ut ejus esset
        pulchra consonantia etiam octava littera est addita <pb n="[464]"/>per omnia similis prime,
        nisi tantum quod una est gravior, alia vero acutior. Que consonantia, id est, dyapason
        semper eamdem litteram in utroque extremo habet que eumdem sonum representat et in medio
        ejus talem vocem invenies que ad gravem litteram illius resonabit dyatessaron, et ad acutam,
        dyapente.</p>
      <p xml:id="CARTRA0432">Ideo autem tanta concordia est in hac consonantia dyapason, ut finitis
        septem vocibus, que inter se diverse sunt, et postquam ad octavam veneris, primam necessario
        incurris. Sicut enim finitis septem diebus, octavus semper idem est qui primus, ita decursis
        septem vocibus revertitur octava que fuerat prima. In ista enim octava voce redeunt omnes
        qualitates, videlicet elevationes, depositiones et ordines tonorum et semitoniorum qui
        primus, et hoc propter perfectionem et unitatem consonantie. Est igitur in dyapason prima
        vox et octava ejusdem qualitatis ejusdemque similitudinis; elevationes vero et depositiones
        in utraque voce partes esse non est dubium. Unde si duo cantores quamcumque antiphonam per
        hanc consonantiam cantent, ita quod unus per graves voces et alter per acutas modulando
        discurrant, nullam senties diversitatem; imo magis videbis concordare vocum societatem.</p>
      <p xml:id="CARTRA0433">Propter quod Virgilius dixit esse septem discrimina vocum, id est,
        divisiones; quia, quamvis plures sint in monocordo, non tamen est extranearum litterarum
        adjunctio. Ideo hec consonantia excellentissima est, quia in nulla aliarum consonantiarum
        sic invenies voces concordare sicut in dyapason.</p>
      <p xml:id="CARTRA0434">Quare autem spatia in monocordo non sunt equalia, ratio est ut dicetur
        Boetius "Libro quarto capitulo secundo sue musice", quia quantum majus spatium est in corda,
        hoc est in quantitate continua, tanto graviores sonos reddit, et minor est numeri multitudo
        in quantitate discreta. Et quanto fuerit corda brevior sive minor, tanto major erit numerus
        et acutiores reddet sonos; sed sive a summo deorsum augmentaveris numeros in monocordo, sive
        ab imo sursum semper eedem venient consonantie et proportiones eedem; securius tamen videtur
        mihi a summo deorsum ipsos numeros in monocordo augmentare quam e contra, ut scilicet eadem
        maneat denominatio ut si sciere velim in qua proportione stent 1536/10368 quia hec sunt duo
        extrema vocum monocordi.</p>
      <p xml:id="CARTRA0435">De quo vide longum supra, folio xx.</p>
      <p xml:id="CARTRA0436">Quare b rotunda cum [sqb] quadrata ponitur in monocordo.</p>
      <p xml:id="CARTRA0437">Ex genere dyatonico sequitur, tam b rotunda quam [sqb] quadrata, quia si b
        rotunda non esset, tota monocordi dispositio in genere dyatonico non curreret, ut manifestum
        est inter F et [sqb] quadratam supra se; nam inter eas est intervallum trium tonorum, ut
        patet superius in figuris monocordi. Tres enim toni nullam faciunt consonantiam, in nullo
        autem alio loco monocordi invenies; quin semper quarta vox dyatessaron consonantiam resonet
        ad quartam. Tali etiam modo quinta vox ad quintam dyapente resonare debet. Sed inter F, que
        omnino regularis est, ac [sqb] quadratam sub se que sibi est quinta vox, nulla fit
        consonantia; cum inter eas sint duo toni et duo semitonia. Igitur apponitur b rotunda ad
        tres tonos cum semitonio perficiendum ut inter eas dyapente resonare posset, et ideo tam
        necessaria est b rotunda in monocordo quam [sqb] quadrata, ut patet in figura monocordi.</p>
      <p xml:id="CARTRA0438">Quare b rotunda et [sqb] quadrata pro uno gradu in monocordo ponantur, et
        quare sibi invicem jungi non possunt.</p>
      <p xml:id="CARTRA0439">b rotunda in inferioribus cum A semitonium, <pb n="[465]"/>cum G
        semiditonum, cum F, que est quarta vox, dyatessaron; in superioribus autem cum C tonum, cum
        D sonat ditonum, cum F dyapente, cum E vero inferioribus nullam dat consonantiam, cum inter
        eas tantum sint duo toni et duo semitonia; nec in superioribus cum E. Idcirco resonat, quia
        inter eas tres inveniuntur toni; propterea [sqb] quadrata loco b rotunde succedit. Iterum
        [sqb] quadrata in inferioribus sonat cum A tonum, cum G ditonum, cum E dyapente. In
        superioribus autem sonat cum c semitonium, cum d semiditonum, cum f nullam habet
        consonantiam; cum inter eas tantum sint duo toni et duo semitonia; nec in inferioribus cum
        F. Idcirco resonat quia inter eas tres toni inveniuntur. Quapropter b rotunda loco ejus
        ponitur. Et ideo ambe pro uno gradu posite sunt in monocordo, ut ubi una earum defecerit,
        altera sucurrat. Sed invicem nunquam junguntur, quia, ubi una est, alia sine medio esse non
        debet, sicque sua officia implent b rotunda et [sqb] quadrata, ut non minus necessaria sit
        una quam altera.</p>
      <p xml:id="CARTRA0440">Quia tonus dividi non potest secundum consonantias in duo semitonia
        equalia, ut probat Boetius libro primo capitulo 15o et libro tertio capitulo primo et tertio
        sue Musice, ideo valde utile est musicis et cantoribus intervallum scire semitonii majoris
        et minoris, quod demonstrant b rotunda et [sqb] quadrata. Cum autem ab a ad [sqb] quadratam
        sit tonus, et inter ipsum a et b rotundam sit semitonium, majus spatium cernitur inter b
        rotundam et [sqb] quadratam, quam inter predictam a et b rotundam, ut apparet intuenti
        dispositionem proportionatam monocordi. Et sic probatur demonstrative recte per consonantias
        quod tonus non dividitur in duas partes equales; sed in spatium majus et minus. Majus autem
        spatium apud grecos Apothome vocatur et apud latinos semitonium majus. Minus autem spatium
        dyesis vocatur, id est, semitonium minus; Boetius libro tertio capitulo octavo. Et sciendum
        est, secundum Boetium, libro tertio capitulo 15o, quod si auferas a tribus tonis
        dyatessaron, remanet semitonium majus. Ex quo bene apparet quod dyatessaron constat ex
        duobus tonis cum semitonio minori. Et, secundum eumdem Boetium, libro tertio capitulo
        undecimo, dyacisma est dimidium semitonii minoris.</p>
      <p xml:id="CARTRA0441">Coma est illud quod semitonium majus superat semitonium minus, testante
        Boetio, libro secundo capitulo octavo et in multis aliis locis. Scisma est dimidium comatis,
        Boetius, libro tertio capitulo undecimo. Et notandum quod ubicunque in monocordo sive in
        cantibus [sqb] quadrata ponitur, denotat semitonium minus supra se habere; sub se autem
        tonum vel semitonium majus. Sed e contra est de b rotunda, quia denotat supra se tonum vel
        semitonium majus, sub se autem semitonium minus habet designare. De comate autem aliquod
        signum in cantu minime invenitur, nec de scismate sive de dyacismate; sed tamen in monocordi
        divisione. De semitonio vero majori et minori signa in cantu ponuntur, ut superius dictum
        est.</p>
      <p xml:id="CARTRA0442">De parvis monocordi quantitatibus.</p>
      <p xml:id="CARTRA0443">Lima sive dyesis vocatur semitonium minus, ut patet in musica Boetii, libro
        secundo capitulo 49o. Coma est illud quo dyapason minor est sex tonis. Coma etiam est illud
        quo quinque toni superant bis dyatessaron. Coma scilicet est illud quo sex toni superant
        dyapason. Iterum coma est illud quo tonus superat duo semitonia minora, id est, semitonium
        minus duplicatum. Item coma est quod ultimum comprehendere possit auditus, Boetius, libro
        tertio capitulo, sed quam paululum, et cetera. Qualiter dyesis est semitonium minus, et quod
        coma est illud quo semitonium majus superat semitonium minus, et quod scisma sit dimidium
        comatis et dyascisma sit dimidium dyesis et multa similia, quere in musica Boetii, libro
        tertio capitulo. Philolaus <pb n="[466]"/>hec atque his: Apothone est semitonium majus; et
        est majus quam quatuor comata et minus quam quinque Boetius; libro tertio capitulo
        tricesimo. Dyesis quod est semitonium minus est quam quatuor comata et majus quam duo.
        Boetius, libro secundo capitulo 14o. Tonus est major quam octo comata et minor quam novem,
        hoc probatur in musica Boetii, libro tertio capitulo 14o, 15o, 16o et 17o.</p>
      <p xml:id="CARTRA0444">Et nota, secundum Boetium, libro secundo capitulo 19o, quod in minoribus
        numeris major semper proportio invenitur, et in majoribus numeris minor proportio hoc modo:
        dimidia pars major est quam tertia pars, et tertia pars major est quam quarta, et quarta
        pars major est quinta, et sic de singulis suo modo. Unde dupla proportio major est quam
        sesquialtera, et sesquialtera proportio est major quam sesquitertia, et sesquitertia major
        quam sesquiquarta, et sic de aliis. Unde in majoribus numeris minor proportio reperitur;
        verbi gratia, disponatur enim numerus numeralis videlicet 1, 2, 3, 4, 5; binarius ergo ad
        unitatem duplus est; ternarius ad binarium sesquialter est; quinarius ad quaternarium
        sesquiquartus est; quaternarius vero ad ternarium sesquitertius est. Tunc quod quinarius
        numerus major est quaternario et quaternarius major binario et binarius major unitate. Ex
        quo patet quod in majoribus numerus minor est proportio et in minoribus est major
        continetur.</p>
      <p xml:id="CARTRA0445">V</p>
      <p xml:id="CARTRA0446">Istud perinet ad tractatum de distinctione tonorum.</p>
      <p xml:id="CARTRA0447">Modi autem plani cantus sunt octo, qui ante tempora Guidonis solum erant
        quatuor; et causa sint hec: nam solum quatuor finales littere et principales in quibus omnis
        cantus et earum affinibus habet terminari et per easdem elevari et deponi, ut patebit
        inferius, et ideo antiqui tot modos posuerunt quot sunt littere finales. In quolibet autem
        modo sive tropo a finali littera usque ad quintam licita fuit depositio; elevatio vero a
        finali ad octavam vel nonam sive ad decimam licita erat. Predicta igitur elevatio et
        depositio in quolibet modo adeo acuta erat et gravis ut humane voci communiter non bene
        conveniret; nam si quis hujus modi cantum modulari vellet, aliquando enim an nimia altitudo,
        an nimia obstabat remissio, quia si alte inciperetur, in tantum ascendebat, ut vox fere
        deficeret. Si autem grave in tantum descendebat, ut videretur vox conticescere et versus et
        psalmi, et si quid fini aptandum erat qui subjungebatur; si cum acutis conveniebat a
        gravibus discrepabat. Et si cum gravibus consonabat, ab acutis dissonabat; et sic fiebat
        magis inconvenientia quam propter hoc consilium placuit sapientibus, ut quisquis modus sive
        tropus in duos partiretur modos: in acutum scilicet et in gravem, distributisque regulis ut
        acuta acutis et gravia convenirent gravibus; et quisquis modus acutus vocaretur autentus, id
        est princeps, vel principalis, gravis autem modus diceretur plagalis, id est lateralis,
        minor: qui enim dicitur: "Stare ad latus meum", minor est ceteris; si esset major, ego
        deberem dicere: "Stare ad latus suum". Et sic jam patet octo esse modos sive tropos cum
        prius solum essent quatuor.</p>
      <p xml:id="CARTRA0448">
        <pb n="[467]"/>VI</p>
      <p xml:id="CARTRA0449">Quare modus dicitur tonus et de nominibus octo tonorum.</p>
      <p xml:id="CARTRA0450">Hi octo modi vulgariter toni vocantur, abusive tamen, cum dicitur primus
        tonus, secundus tonus, tertius tonus, et cetera. Et cum hic sumitur, tonus est certa
        limitatio cantus sive qualitas cantus ascensionis et depositionis principii et finis. Cum
        ista diffinitione concordat ut supra Jeronimus dicens: tonus est acuta annuntiatio vocis.
        Est enim tonus totius armonie differentia et quantitas que in vocis accentu vel tenore
        consistit.</p>
      <p xml:id="CARTRA0451">Istorum enim tonorum:</p>
      <p xml:id="CARTRA0452">1 primus autentorum prothus vocatur.</p>
      <p xml:id="CARTRA0453">3 secundus autentorum deuterus vocatur.</p>
      <p xml:id="CARTRA0454">5 tertius autentorum tritus vocatur.</p>
      <p xml:id="CARTRA0455">7 quartus autentorum tetrardus vocatur.</p>
      <p xml:id="CARTRA0456">2 primus plagalium plaga prothi vocatur.</p>
      <p xml:id="CARTRA0457">4 secundus plagalium plaga deuteri vocatur.</p>
      <p xml:id="CARTRA0458">6 tertius plagalium plaga triti vocatur.</p>
      <p xml:id="CARTRA0459">8 quartus plagalium plaga tetrardi vocatur.</p>
      <p xml:id="CARTRA0460">Qua ratione dicuntur tamen quatuor littere finales de quatuor
        tetracordis.</p>
      <p xml:id="CARTRA0461">Hi octo modi sive toni quatuor habent finales litteras scilicet D gravem, E
        gravem, F gravem et G gravem. Sed qua ratione iste quatuor littere dicuntur finales, primo
        videamus; deinde elevationes et depositiones ac principia neumas et distinctiones ac
        differentias tonorum per utile est considerare, ut partibus cognitis totum uniuscujusque
        facilius capiamus. Et est, secundum Boetium, quinque esse tetracorda in monocordo, videlicet
        duo gravia, duo acuta et unum superacutum, ex quibus videlicet primus quartis tetracordis
        octavi predicti modi sive toni formantur. Notum est quod septem graves voces duo tetracorda
        continent (hoc est) bis dyatessaron. Primum tetracordum dicitur gravium et secundum dicitur
        finalium. Item septem acute voces in duo tetracorda dividuntur. Primum tetracordum est
        superiorum et secundum est excellentium. In his quatuor tetracordis species dyatessaron et
        dyapente consistunt que finales litteras causant; quorum unum tetracordum videlicet finalium
        speciei dyatessaron finem tenet, et speciei dyapente initium possidet.</p>
      <p xml:id="CARTRA0462">De prima causa finalium.</p>
      <p xml:id="CARTRA0463">Nam ex tetracordo gravium quatuor species dyatessaron oriuntur, scilicet ab
        A prima littera gravium usque in G gravem quartam finalium progredientes per ordinem hoc
        modo: prima, species dyatessaron est ab A gravi in D gravem; secunda species dyatessaron a B
        gravi in E gravem; tertia species dyatessaron est a C gravi in F gravem; quarta species
        dyatessaron est a D gravi in G gravem. Et hoc prima causa est, quare predicte quatuor
        littere, videlicet D, E, F, G, finales vocantur, quia in eisdem litteris species dyatessaron
        finem faciunt, et ab eisdem litteris species dyapente originem ducunt quod species unam
        dyapason faciunt. Et iste species predicte principales sunt consonantie monocordi.</p>
      <p xml:id="CARTRA0464">De secunda causa finalium.</p>
      <p xml:id="CARTRA0465">Item in tetracordo finalium quatuor species dyapente oriuntur, videlicet: a
        D prima littera finalium usque in a acutam quartam litteram superiorum progredientes hoc
        modo per ordinem; prima species dyapente est a D gravi in a acutam; secunda species dyapente
        est ab E gravi in [sqb] acutam; tertia species ab F gravi in c acutam; quarta species
        dyapente est a G gravi in d acutam. De quibus jam dictum est: prima species dyatessaron
        constat ex prima littera <pb n="[468]"/>gravium, scilicet A et prima littera finalium,
        scilicet D; secunda species dyatessaron constat ex secunda littera gravium, scilicet B
        quadrans et secunda finalium, scilicet E; tertia, species dyatessaron constat ex tertia
        littera gravium, scilicet C et tertia finalium scilicet F; et quarta species dyatessaron
        constat ex quarta littera, scilicet D, que est quarta gravium et quarta littera finalium
        scilicet G.</p>
      <p xml:id="CARTRA0466">Item prima species dyapente constat ex prima littera finalium, scilicet D,
        et prima littera superiorum scilicet a; secunda species dyapente constat ex secunda littera
        finalium scilicet E et secunda superiorum, scilicet [sqb]; tertia species dyapente constat
        ex tertia littera finalium scilicet F et tertia littera superiorum scilicet c; quarta
        species dyapente constat ex quarta littera finalium scilicet G, et prima littera
        excellentium scilicet d. Et hec est alia causa quare predicte littere finales vocantur. Nam
        in qualibet illarum species dyatessaron et dyapente connectuntur. Et sic patet quod predicte
        quatuor littere finales ex speciebus dyatessaron et dyapente originem suam trahunt.</p>
      <p xml:id="CARTRA0467">Qualiter omnes modi per finales litteras regulantur.</p>
      <p xml:id="CARTRA0468">Iste littere finales ita locate sunt ut in cantibus modulandis nihil
        perfectionis valeat eis deesse; qui secundum vim musice omnem cantum desiderant terminare et
        omnium cantilenarum regere diversitates. Ideo nona vox et decima, ut ait Guido, per nullam
        consonantiam vel similitudinem finali concordant; nec inferius quinta semper cum finali
        concordat; verbi gracia: F cum quinta sub se nullam retinet consonantiam; et quia quinte
        vocis non est generalis concordia cum finalibus, ideo non est ad illam descensio regularis.
        Si aliquid contra hoc, quod dictum est, actum sit, abusio potius est quam regula, nisi
        quatenus allegatur psalmista qui ait psalterio "X, Cordarum Psallite", ut patebit
        inferius.</p>
      <p xml:id="CARTRA0469">Qualiter voces quelibet finalis littera sub se et supra se habet et
        qualiter modi numerandi sint.</p>
      <p xml:id="CARTRA0470">Recte igitur ille littere quatuor, scilicet: D, E, F, G, finales dicte
        sunt; nam omnes sub se ad quartam vocem descendunt; et supra se ad octavam vocem regulariter
        ascendunt. In his dictis quatuor litteris octo sunt toni sive modi, ut predicitur, quia
        tamen naturali numeri ordine ita non sunt computandi, ut dicantur primus, secundus, tertius,
        quartus, quintus, sextus, septimus, octavus; sed post quatuor, alii quatuor numerandi sunt.
        Primi quatuor ita dicendi sunt, prothus, deuterus, tritus, tetrardus. Alii quatuor sic
        plaga, prothi, plaga deuteri, plaga triti, plaga tetrardi; ita quod primus autentus, id est,
        prothus, et ejus plagalis in D gravi, finem faciant; secundus autentus, id est, deuterus et
        ejus plagalis in C gravi terminentur; tertius autentus, id est, tritus et ejus plagalis, in
        F gravi situentur; et quartus autentus, id est, tetrardus et ejus plagalis in G gravi
        collocentur. Sed etiam igitur hec quatuor linee finales in octo tonis, sive modis quasi
        totidem principes habentes hinc inde alias voces velut famulas sibi obedientes.</p>
      <p xml:id="CARTRA0471">Qualiter et aliter elevatur et deponitur autentus et plagalis.</p>
      <p xml:id="CARTRA0472">Predicte igitur littere, scilicet: D, E, F, G, recte dicuntur finales, nam
        per eas et in eis omnis cantus habet terminari et elevationes et depositiones suas ad certas
        limites habent deducere. Sed aliter cantus autentus et aliter plagalis elevantur et
        deponuntur; nam Guidonis regula hec est, quod in autentis licet supra finalem vocem elevari
        usque ad octavam, videlicet per dyapason, quamvis in quibusdam cantibus reperiatur supra
        finalem nona et decima vox. In plagalibus autem licet laxare sub finali voce usque ad
        quartam, scilicet per dyatessaron, et supra finalem ad quintam scilicet per dyapente,
        quamvis in quibusdam <pb n="[469]"/>cantibus sub finali littera descensio ad quintam; sed
        quantum hoc sit contra artis musice autoritatem, patenter hic apparet.</p>
      <p xml:id="CARTRA0473">Causa regularis ascensionis et descensionis in autentis et in
        plagalibus.</p>
      <p xml:id="CARTRA0474">Nam omnis cantus autentus non debet elevari regulariter superius quam ad
        eam vocem que in finali similis est, ut prothus qui est in D gravi ad suam similem litteram,
        id est, ad D acutam elevatur. De deutero, trito et tetrardo idem est indicium. Omnis etiam
        cantus plagalis non debet inferius descendere quam ad eam vocem que est causa ejus
        finalitatis, nec superius ascendere quam ad consimilem vocem, exempli gratia; plaga prothi
        que est in D gravi descendere potest ad A gravem que est causa sue finalitatis et ad
        consimilem elevari habet, id est ad a acutam de plaga deuteri et ceteris plagalibus; idem
        est sentiendum ita ut inter ascensum et descensum sit una dyapason.</p>
      <p xml:id="CARTRA0475">De octo speciebus dyapason octo modorum et de media littera in
        dyapason.</p>
      <p xml:id="CARTRA0476">Fiunt igitur octo species dyapason in autentos et in plagales, secundum
        numerum tonorum sive modorum distinctorum, et in medio cujuslibet speciei dyapason talem
        vocem invenies que ad gravem litteram illius dyapason resonabit, ad a acutam vero reddet
        dyapente. Propterea, ut supradictum est, omnes voces per aliquam consonantiam debent esse
        finali concordes; sed plaga tetrardi, que est in G gravi, non solum descendit ad eam vocem
        que est causa sue finalitatis, verum etiam ad C gravem, et hoc propter dulcedinem
        cantus.</p>
      <p xml:id="CARTRA0477">De ascensu et descensu regulari autentorum et plagalium sub finali et supra
        finalem.</p>
      <p xml:id="CARTRA0478">Sed notandum est, secundum modernos et approbatum usum, quod in cantibus
        autentis a finali voce usque ad octavas voces et ad nonam et ad decimam licita est elevatio
        Depositio autem sub finali non amplius quam tono, excepto trito qui est in F gravi, cum sub
        se tonum non habet. Aliquando propter semitonii imperfectionem per semitonum a finali
        deponitur. Plagales vero regulariter supra finalem ad quintam vocem ascendunt et sub finali
        ad quartam descendunt; et aliquando enim contra regulam ascendunt ad sextam vocem supra
        finalem. Plaga vero tetrardi multotiens irregulariter ascendit causa melodie, ut inferius
        arsis et thesis, id est ascensio et descensio omnium tonorum per ordinem patebit.</p>
      <p xml:id="CARTRA0479">De irregularibus cantibus atque neutralibus et etiam collateralibus.</p>
      <p xml:id="CARTRA0480">Et quamvis modi predicti ab invicem sint distincti autenti a plagalibus,
        tamen quidam cantus, sicut ante tempora Guidonis erant, adhuc inveniuntur conjuncti. Nam
        aliquando adeo cantus elevatur et deprimitur, ut propter elevationem non sit plagalis et
        propter depositionem non sit autentus, quod, cum acciderit, oportet ut communes habeant
        regulas. Ab autento et plagali an neutrales, an irregulares appellari debent? Neutrales
        namque sunt qui nec ascendunt ut autenti, nec descendunt ut plagales. Irregulares sunt qui
        ascendunt ut autenti, et descendunt ut plagales. Tales autem cantus in ecclesia modulari
        permittuntur sine examinatione ex defectu hujus scientie peritorum. Et si qui sunt notitiam
        hujus scientie habentes per insipientiam cantorum et invidiam ignorantium opprimuntur, et
        sic ista divina scientia parvi penditur. Notandum quod plagales prothi, deuteri et triti,
        quoad quintas voces elevantur aliquando contra autoritatem in a, [sqb], c, acutis finem
        ponunt, ut patebit inferius. Sed quia raro accidit, non regula, sed abusio est. Iste tres
        littere a, [sqb], c, collaterales vocantur, et cetera.</p>
      <p xml:id="CARTRA0481">Generales regule pro omnibus antiphonis cognoscendis.</p>
      <p xml:id="CARTRA0482">Sunt autem nonnulle antiphone que nec ascendunt ad octavam vocem, ut
        autenti, neque descendunt <pb n="[470]"/>per dyatessaron, ut plagales; et aliquando inter
        graviorem vocem et acutiorem non fit dyapente distantia. Igitur ad cognitionem omnium
        antiphonarum habendam cujus toni quelibet sit antiphona, talis brevis et levis datur regula:
        omnis autem qui finitur in re cujus tenor, id est Evovae, incipit in la, primi toni est;
        omnis antiphona que finitur in re cujus Evovae incipit in fa, secundi toni est; omnis
        antiphona que finitur in mi cujus Evovae incipit in fa, tertii toni est; et omnis antiphona
        que finitur in mi cujus Evovae incipit in la, quarti toni est. Omnis antiphona que finitur
        in fa cujus Evovae incipit in sol per b molle, quinti toni est; omnis antiphona que finitur
        in fa et cujus Evovae incipit in la, sexti toni est; omnis antiphona que finitur in ut per
        [sqb] quadratum cujus Evovae incipit in sol, septimi toni est; et omnis antiphona que
        finitur in ut per [sqb] quadratum cujus Evovae incipit in fa, octavi toni est. Unde tales
        exstant versus:</p>
      <p xml:id="CARTRA0483">Pri, re, la; se re, fa; ter, mi, fa, quar quoque, mi, la;</p>
      <p xml:id="CARTRA0484">Quin, fa, fa; fa, la, sex; sep, ut, sol; octo tenet ut, fa.</p>
      <p xml:id="CARTRA0485">Easdem regulas tenent officia missarum cum suis Evovae, excepta plaga
        triti, ut patebit in tonali.</p>
      <p xml:id="CARTRA0486">Quid sit neuma et unde formetur.</p>
      <p xml:id="CARTRA0487">Igitur ex motu vocum per arsim et thesim, id est, per elevationem et
        depositionem, formatur omnis neuma, preter repercussas aut simplices. Neuma multipliciter
        accipi potest, scilicet aliquando pro simplici ptongo, id est sono; aliquando pro
        designatione cantus sillabe. Unde super unam syllabam aliquando constituitur unus ptongus;
        aliquando duo; aliquando tres, vel plures. Et aliquando accipitur neuma pro toto cantu, et
        aliquando pro illo cantu qui est post antiphonam, ut in cathedralibus et quampluribus aliis
        ecclesiis, dicitur quam vulgus vocat caudam. Et, licet vox humana sit continua et
        naturaliter infinita, cum humanus spiritus vocis terminum facit ultra quem nulla ratione
        valet excedere.</p>
      <p xml:id="CARTRA0488">Quapropter, ut cantus melius continuetur, necessarium et inter neumas
        respirationes et distinctiones inserere.</p>
      <p xml:id="CARTRA0489">De distinctionibus autem et respirationibus.</p>
      <p xml:id="CARTRA0490">Distinctio, secundum Guidonem, est congruus respirationis locus. Et, licet
        simul conveniant distinctio et respiratio, aliquando tamen discrepant in hoc videlicet ubi
        nostra vox pro defectu anelitus et propter neumatis prolixitatem continuare non potest. Fit
        ibi respiratio ubi non esset verborum et cantus una distinctio; sed semper cavendum est in
        tali respiratione a verbi decisione. Distinctio vero et congrua respiratio, sive repausatio,
        scilicet ubi nostra vox inter cantus modulationem convenienter respirare videtur, ita ut in
        vocibus respiratio fiat ubi est in sensu litterarum congrua respausatio, ut et dictionum et
        cantus una possit esse distinctio. Sed curandum est ut plena respiratio, si fieri possit, in
        cantu non fiat, nisi ubi distinctiones terminantur. Igitur ut ubi initia, ubi fines
        distinctionum in unoquoque modo poni possunt, perutile est memoriter scire.</p>
      <p xml:id="CARTRA0491">Que sunt distinctiones et ubi poni debent.</p>
      <p xml:id="CARTRA0492">Et notandum est quod distinctiones in unoquoque modo in eisdem vocibus
        incipere et finire possunt in quibus suus modus ponit principia. Est autem valde decens ut
        in finali voce vel ejus consimili sepius distinctiones finiant et incipiant, nam ad eum
        modum magis cantus pertinet ad quem sue distinctiones amplius currunt. Distinctiones autem
        proprie dici possunt modorum differentie eo quod discernant seu separent plagas ab autentis
        et unicuique modo certa tribuat principia in quibus ipsemet finire habent et incipere, ut de
        principiis et finalibus omnium modorum in tonali patebit.</p>
      <p xml:id="CARTRA0493">
        <pb n="[471]"/>De principiis et distinctionibus ponendis supra finalem notam in autentis et
        in plagalibus in genere.</p>
      <p xml:id="CARTRA0494">De limitibus principiorum plagalium et autentorum in genere hic
        demonstrandum est. Unde omnes autente a finali voce usque ad quintas et non ultra principia
        et distinctiones ponunt. Excipitur autentus deuterus qui in E gravi finem facit, in c acutam
        aliquem finem ponit ultra quas voces in quibus principia ponunt nulli eorum licet ponere
        suum Evovae an distinctiones; plagales vero duo ad tertias supra finalem extendunt principia
        et duo ad quartas voces in quibus suum Evovae ponunt. Plaga prothi et plaga triti ad tertias
        plaga deuteri et plaga tetrardi ad quartas voces supra finalem principia ponunt et suum
        Evovae ad easdem voces elevant.</p>
      <p xml:id="CARTRA0495">De limitibus principiorum singulorum tonorum generaliter.</p>
      <p xml:id="CARTRA0496">Ut autem de principiis omnium antiphonarum, officiorum et responsoriorum
        generaliter dicatur, sciendum est quod autenti prothi principia a C gravi usque ad a acutam
        in qua ejus Evovae est comprehenduntur. Autenti deuteri principia ab E finali in c acutam
        fiunt. Autenti triti principia ab F finali in c acutam extendunt. Autenti tetrardi in G
        finali in d acutam principia ponunt; et hoc de antiphonarum et introituum principiis
        intelligendum est. Sed in autentis solus prothus sub finali incipit sicut usus habet, et
        secundum habitudines differentiarum in responsoriis non inveniuntur sub finalibus ceteri
        autenti incipere. Plaga vero prothi a [Gamma] in F finali principia habent tam in
        responsoriis quam in introitibus; sed in antiphonis principia habet a C gravi in F finalem
        prout usus habet. Plaga deutri principia sunt a C gravi in a acutam in responsoriis,
        introitibus et antiphonis. Plaga triti principia habet a D gravi in c acutam. Plaga tetrardi
        a C gravi in c acutam principia habet in antiphonis responsoriis et introitibus.</p>
      <p xml:id="CARTRA0497">Qualiter septem sunt inquirenda in tono, et cetera.</p>
      <p xml:id="CARTRA0498">At quamvis predictorum modorum initia in generali limitata sint, et
        plagiales ab autentis distincti, tamen in speciali principiorum distinctiones necessarium
        est, ut demonstrentur quod distinctiones modorum sive tonorum differentie dicuntur que sua
        loca possident in introitibus, gradualibus, in antiphonis et in responsoriis in quibus
        principia inter se et a se ipsis differunt, sed tamen in finali voce conveniunt. Ex
        predictis enim patet quod septem sunt in modorum sive tonorum varietate inquirenda: scilicet
        principium et finis, elevatio et depositio, neuma et distinctio atque differentia; prout in
        sequentibus cum exemplorum demonstratione clarebit.</p>
      <p xml:id="CARTRA0499">Primus tonus, id est prothus, est prima determinatio primi tetracordi in D
        gravi, habens elevationem usque ad eamdem litteram consimilem in d acutam et aliquando in
        nonam, id est e acutam et etiam aliquando in decimam, id est in f acutam, autoritate
        psalmiste, qui ait: In psalterio decem cordarum psallite. Inde quod si ultra ascenderit,
        falsus erit cantus et irregularis. Sub finali autem littera potest descendere in secundam
        vocem. Quatuor habet principia, scilicet: a acutam, F gravem, D gravem et C gravem; et
        aliquando in G gravem ponit distinctionem. Differentias habet quatuor officiorum; et novem
        antiphonarum que videlicet principia inter se et a se ipsis differunt, et tamen in finale
        voce conveniunt, id est in D gravi. Unum habet Venite, et unam neumam. Exempla videbis in
        tonali.</p>
      <p xml:id="CARTRA0500">De secundo tono sive modo.</p>
      <p xml:id="CARTRA0501">Secundus tonus sive modus, id est, plaga prothi, est prima determinatio
        primi tetracordi in D gravi; in qua finitur suus autentus, et potest ascendere supra finalem
        per dyapente; et aliquando tangere b rotundam ultra dyapente. Et potest descendere sub
        finali littera per dyatessaron <pb n="[472]"/>regulariter. Quinque habet principia,
        scilicet: F gravem, D gravem, C gravem, A gravem et [Gamma] grecum, quod raro est in usu et
        tamen invenitur ut in illo responsorio: "Educ de carcere," quod incipit in [Gamma] grecum et
        habet unam differentiam officiorum et duas antiphonarum et unam neumam et unum Venite; et
        aliquando facit finem suum in a acutam causa toni vel semitonii.</p>
      <p xml:id="CARTRA0502">De tertio tono sive modo.</p>
      <p xml:id="CARTRA0503">Tertius tonus sive modus, id est deuterus, est secunda determinatio primi
        tetracordi in E gravi habens elevationem usque ad eamdem consimilem litteram scilicet e
        acutam; et aliquando ad c acutam autoritate psalmiste, scilicet in psalterio X: cordarum
        psallite ille, ut supra. Si autem cantus ultra ascenderit, falsitate, hoc est irregulariter,
        non carebit. Sub finali littera potest descendere in secundam vocem. Quatuor habet
        principia, scilicet: E gravem, a acutam et c acutam, que a se et inter se differunt et tamen
        in finali voce conveniunt. Duas habet differentias officiorum et sex antiphonarum, unum
        habet Venite et unam neumam.</p>
      <p xml:id="CARTRA0504">De quarta tono vel modo.</p>
      <p xml:id="CARTRA0505">Quartus tonus sive modus, id est, plaga deuteri est secunda determinatio
        primi tetracordi in E gravi habens elevationem a suo finali usque ad [sqb] quadratam acutam,
        et potest descendere sub finali littera per dyatessaron, et aliquando, sed raro facit finem
        suum in [sqb] quadratam acutam, causa toni vel semitonii. Sex habet principia scilicet a
        acutam, G gravem, F gravem, E gravem, D gravem et C gravem. Duas habet differentias
        officiorum, et decem antiphonarum habet, etiam Venite plura, et unam neumam; et Credo in
        Deum; et etiam Te Deum laudamus, et cetera.</p>
      <p xml:id="CARTRA0506">De quinto tono sive modo.</p>
      <p xml:id="CARTRA0507">Quintus tonus sive modus, id est tritus, est tertia determinatio primi
        tetracordi in F gravi, habens elevationem usque ad eamdem litteram consimilem, scilicet: f
        acutam et aliquando in g acutam et aliquando in a superacutam, autoritate psalmiste in
        psalterio, ut supra, et potest descendere sub finali litter semiditonum. Quatuor habet
        principia, scilicet: c acutam, a acutam, G gravem et F gravem. Tres habet differentias
        officiorum et tres antiphonarum. Unum habet Venite, et unam habet neumam.</p>
      <p xml:id="CARTRA0508">De sexto tono sive modo.</p>
      <p xml:id="CARTRA0509">Sextus tonus sive modus, id est, plaga triti, est tertia determinatio primi
        tetracordi in F gravi, habens elevationem a suo finali per dyatessaron; et sepe facit finem
        in c acutam causa toni vel semitonii. Quinque habet principia, scilicet: D gravem, E gravem,
        F gravem, a acutam et c acutam. Unam habet differentiam officiorum et antiphonarum; plura
        habet Venite et unam neumam.</p>
      <p xml:id="CARTRA0510">De septimo tono sive modo.</p>
      <p xml:id="CARTRA0511">Septimus tonus sive modus, id est, tetrardus, est quarta determinatio primi
        tetracordi, in G gravi, habens elevationem usque ad eamdem litteram consimilem in g acutam,
        quia omnis cantus, ut predictum est, potest ascendere recta regula per dyapason, et
        aliquando in nonam vocem vel in decimam autoritate Psalmiste, ut supra; et potest sub finali
        littera descendere per tonum, excepto trito qui propter semitonii imperfectionem potest
        descendere semiditonum. Quinque habet principia, scilicet: d acutam, c acutam, [sqb]
        quadratam acutam, et a acutam, et G gravem. Et tres habet differentias Officiorum, et septem
        Antiphonarum et unum habet Venite, et unam neumam.</p>
      <p xml:id="CARTRA0512">De octavo tono et ultimo.</p>
      <p xml:id="CARTRA0513">Octavus tonus sive modus, id est, plaga tetrardi, est quarta determinatio
        primi tetracordi <pb n="[473]"/>in G gravi, habens elevationem usque ad quintam vocem
        finalem, et aliquando usque ad sextum regulariter, et aliquando usque ad octavam vocem, id
        est, dyapason irregulariter; sed hoc propter dulcedinem cantus. Et potest sub finali littera
        descendere per dyatessaron vel dyapente. Sex habet principia, scilicet: c acutam, G gravem,
        F gravem, D gravem et a acutam. Differentias habent duas Offertoriorum, et quinque
        Antiphonarum; hujus toni Venite, nullum invenitur; et habent unam neumam.</p>
      <p xml:id="CARTRA0514">Sequitur de virtute vocis finalis.</p>
      <p xml:id="CARTRA0515">Omnes predicti toni sive modi ita naturaliter inter se divisi sunt, ut
        nunquam unus modus de sede sua transiens in loco alterius manere prevaleat, nec cantus unius
        modi alterum recipere possit. Nam si velles proti modum in deuterum vel in tritum
        transferre, quanto transversio et quanta dissonantia fieret continuo et evidenter
        agnosceres, quia nec toni nec semitonia in suis locis invenirentur. Et quamvis unius modi
        cantus recipiat, interdum omnes voces et per omnium modorum voces discurrat, non tamen ad
        principium neque ad ejus medium, sed semper ad finem est respiciendum ut illius modi dicatur
        in cujus littera terminatur, et ubi terminatur, accipiat regulas. Tante enim virtutis vox
        finali existit, ut principales et medias voces suo imperio coerceat; et omnes ceteras
        consonantias velut cuidam differentie respondere conveniat. Nec mirum est in cantibus hoc
        fieri, quum fere unaqueque loquela non per principia fines, sed per fines initia
        cognoscamus. Nam et partes et orationes nisi ad suum finem decurrant quid signifiunt, omnino
        scire non possumus; finis quoque est omnium rerum perfectio ut, nisi ad finem ducatur, nihil
        integram dicatnr esse. A finali autem voce omnes cantus oportet regulas suscipere, et suas
        elevationes et depositiones sive etiam principia et distinctiones et neumas et differentias
        ab ea velut a magistro recepit.</p>
      <p xml:id="CARTRA0516">Quot modis falsitas subintrat in plano cantu.</p>
      <p xml:id="CARTRA0517">Jam vero dispositis regulis tonorum sive modorum, dicendum est quibus rebus
        falsitas in canendo subintrat, vel quomodo puro intellectu agnosci valeat. Sciendum itaque
        est quod, si cantus a finalibus vocibus elevatur vel deponitur amplius quam oportet, ut
        supradictum est, continuo falsitatem incurrit. Nam regulariter in autentis non fiat elevatio
        ultra octavas voces aut decimas auctoritate Psalmiste, ut supra. Nec depositio a finali
        ultra secundas voces, excepto trito, id est, quinto tono, qui, ut supra dictum est, propter
        semitonii imperfectionem usque ad tertiam vocem descendere valeat. Plagales vero si
        elevantur a finali ultra sextas voces, vel deponantur ultra quartas voces, falsitatis macula
        non carebunt, excepta plaga tetrardi, id est, octavo tono, qui, sicut dictum est, usque ad
        quintam vocem tamen propter ejus similitudinem cantus interdum deponitur. Plaga proti etiam,
        id est, secundus tonus, quod raro invenitur, usque ad quintam vocem deponitur. Distinctiones
        quoque et principia modorum, si non fiant illis locis, ut supra dictum est (folio LXXX
        capitulo). "Que sunt distinctiones," et capitulis sequentibus, indubitanter oportet ibi esse
        mendatium artis, sicut in autentis si fiant ultra quintas voces supra finalem; in
        plagalibus, si fiant ultra tertias vel quartas, excepto deutero autento, id est tertio tono
        qui in sexto loco incipit supra finalem. Similiter si aliquando cantus ad illum locum
        deveniat ubi dispositio monocordi nullam ordinavit litteram, falsitate non carebit. Fit
        etiam falsitas cantus, si aliquis modus sive tonus ad suam vocem finalem non recurrat, verbi
        gratia: Si habeat initium et neumam primi modi et finis ejus in deutero, in tertio, aut in
        aliquo alio modo. Nec etiam a cantu separatur, si <pb n="[474]"/>aliquid addatur vel dematur
        vocibus mensuratis et situatis. Fit alio quoque modo mendacium artis in cantu, si vel tonus
        eveniat ubi debeat esse semitonium, vel si semitonium ubi tonum oporteat consistere; et
        etiam cum b rotunda pro [sqb] quadrata ponitur, et e converso, falsificatur cantus.</p>
      <p xml:id="CARTRA0518">De componendo planum cantum.</p>
      <p xml:id="CARTRA0519">Et quia in quibusdam rebus falsitas cantus oriatur dictum est, jam videamus
        generaliter quomodo, si instaret necessitas, planum cantum componere valeamus. His omnibus
        antedictis evitatis per que cantus mendax efficitur, in cantibus componendis studium tale
        habeto. Ante omnia propone tibi de quo modo sive tono ipsum cantum velis efficere. Postquam
        vero tonum elegeris, inquire finalem ejus vocem. Apprehenso itaque monocordo secundum
        predictas regulas cantum incipe modulari, ita ut, si cantum de primo tono velis efficere,
        incipe vel in ipsa ejus finali voce, id est, in D gravi, sive in C gravi, sive in F gravi,
        vel in a acuta, sicut tibi voluntas fuerit. Si autem de secundo, vel tertio, vel aliquo alio
        tono cantum velis efficere, semper vel incipe in ejus finali voce, aut in alia certa voce
        illi tono pro principio assignata. Deinde per dispositas voces discurrendo predictas regulas
        ascensionis et descensionis sive in autentis, sive in plagalibus diligenter observa. Cave
        etiam ne principia vel distinctiones ultra extendantur quam supra dictum est folio lxxx,
        capitulo, Recte igitur, et cetera.</p>
      <p xml:id="CARTRA0520">Et in finali voce vel in ejus consimili distinctiones sepe finiantur et
        incipiantur. Nam ad eum modum magis cantus pertinet ad quem sue distinctiones amplius
        currunt. Tamen ipse distinctiones, nec nimis iterate, nec nimis spisse, in uno loco ponendo
        sunt; sed cum moderamine ire semper in una voce finem vel initium incipiant ut tali modo
        repetite fastidium generent audienti; sed aliquando in hac voce, et aliquando in alia prout
        tonus principia. Vide quoque ne majores consonantie consequenter ultra modum ponantur, id
        est, ne due vel tres dyapente, vel dyapente juxta se ponas nulla alia interveniente sive in
        elevatione sive in depositione. Sed ita sit consonantiarum diversitas velut in una pictura
        ex multis coloribus fieri solet pulchra varietas.</p>
      <p xml:id="CARTRA0521">Ibi quoque in vocibus fiat respiratio, ubi in sensu litterarum congrua est
        repausatio, ut verborum et cantus una possit esse distinctio. Tonos autem et semitonia
        spissim intermittere pulchrum est, quia multotiens quanto sunt propinquiores tanto sunt
        aliis consonantiis dulciores. Item secundum tempora et rerum inventus in cantu imitetur
        effectus ut in tristibus rebus graves sint neume tarde et prolongate; in tranquillis jocunde
        et dilectabiles et in prosperis exultantes. Item curandum est ut plena respiratio, si fieri
        potest, non fiat nisi ubi distinctiones terminantur que omnia assiduo usu jugique
        meditatione nota nobis esse poterunt.</p>
      <p xml:id="CARTRA0522">Regula generalis modulandi per [sqb] quadratam.</p>
      <p xml:id="CARTRA0523">Illud quoque permittendum non est cum planus cantus modulatur quo loco b
        rotunda et [sqb] quadrata poni debeant. Igitur secundum expertos hujus scientie, cum quis in
        gravibus litteris per naturam modulari inceperit, et mutationem in G gravem aut in a acutam
        faciat, si in c acutam vel in d, aut in e acutas ascenderit, priusquam in F gravem
        descendat, per [sqb] quadratam cantari debet. Et ista regula per omnes modos sive tonos
        intelligi habet tam in gravibus quam in acutis. Exemplum hujus regule in neumis sequentibus
        et similibus patet:</p>
      <p xml:id="CARTRA0524">[CSII:474]</p>
      <p xml:id="CARTRA0525">
        <pb n="[475]"/>[CSII:475,1] <figure>
          <graphic url="/images/CARTRA_13GF.gif"/>
        </figure></p>
      <p xml:id="CARTRA0526">Regula generalis cantandi per b molle.</p>
      <p xml:id="CARTRA0527">Preterea si in loco supradicto mutatio fiat, et descensio fit in F gravem,
        antequam ascendatur ad c acutam vel d aut e acutas post mutationem per b molle in b acuto
        cantari oportet, ut patet in sequentibus ac consimilibus neumis, exceptis deutero, id est,
        tertio tono, et tetrardo, id est, septimo et ejus plagali, id est, octavo tono in quibus b
        molle non intrabit. Et sicut est dictum gravibus, ita intelligendum est de acutis, et
        superacutis. Ut autem per singulos modos b molle potestas demonstretur, de eis sigillatim
        dicendum est.</p>
      <p xml:id="CARTRA0528">Qualiter b molle in protho, id est, in primi tono et in ejus plagali, id
        est secundo intrat.</p>
      <p xml:id="CARTRA0529">Cum igitur prothi cantus in litteris gravibus per naturam modulatur, et
        mutatio in G gravem aut in a acutam fiat, et descensus post mutationem fit in F gravem,
        antequam ascendatur in c acutam vel in d aut in e acutas per b molle in b acuta cantetur, et
        etiam b molle in c acuta cantari potest, prout placet. Unde regula: Omnis cantus in ea
        proprietate incipere habet in qua diutius cantari potest, quia mutatio in supremo vel in
        infimo loco fiat quo fieri valeat, sic in proposito, cum ascensus fuerit a gravibus
        scalanter ad c acutam, per b molle cantandum est; ut in exemplo sequenti patet:</p>
      <p xml:id="CARTRA0530">[CSII:475,2]</p>
      <p xml:id="CARTRA0531">Plage quoque prothi cantus cum ad b acutam pervenerint, per b molle
        modulari oportet. Nam ultra non habet ascendere regulariter ut patuit supra, folio lxxx:
        "Ibi secundus tonus", et cetera.</p>
      <p xml:id="CARTRA0532">Qualiter b molle et [sqb] durum in deutero cantu, id est in tertio tono et
        suo plagali, id est in quarto tono subintrat.</p>
      <p xml:id="CARTRA0533">Deuteri autem cantus, id est, tertius tonus minime b molle recipit. Plaga
        autem deuteri, id est, quartus tonus interdum b molle possidet. Nam cum ascensus fuerit a
        litteris gravibus, ut predicti in protho, id est in primo tono per b molle oportet modulari.
        Aut cum descensus fuerit ab acutis litteris ad a acutam, vel ad G gravem et ab eis litteris
        fuerit ascensus ad b acutam et ab illa descensio fuerit in F gravem, antequam ascendatur in
        c acutam per b molle, in b molle minime intrabit, ut in istis et similibus neumis
        apparet:</p>
      <p xml:id="CARTRA0534">[CSII:475,3]</p>
      <p xml:id="CARTRA0535">Cum autem neume in litteris gravibus modulantur, et ascensus mediate fit ab
        G gravi ad b acutam, mutatio fiat de natura in [sqb] quadratam; ut in istis et similibus
        neumis subsequentibus:</p>
      <p xml:id="CARTRA0536">[CSII:475,4]</p>
      <p xml:id="CARTRA0537">
        <pb n="[476]"/>[CSII:476,1] <figure>
          <graphic url="/images/CARTRA_14GF.gif"/>
        </figure></p>
      <p xml:id="CARTRA0538">Et sicut jam dictum est de gravibus, ita intelgendum est de acutis et
        superacutis.</p>
      <p xml:id="CARTRA0539">Qualiter b molle habet principatum in trito, id est in quinto tono et ejus
        plagali, hoc est in sexto tono.</p>
      <p xml:id="CARTRA0540">In cantu autem triti, id est, quinti toni et ejus plagalis, id est, sexti
        toni b rotundum obtinet principatum. Unde omnis cantus seu neuma horum tonorum in F gravi
        incipiens habens elevationem in c acutam insuper et depositionem in F gravem, priusquam ad e
        acutam elevatio fiat, per b molle incipere debet et continuari. Simile etiam indicium est in
        acutis et superacutis. Exemplum vero in gravibus, ut hic:</p>
      <p xml:id="CARTRA0541">[CSII:476,2]</p>
      <p xml:id="CARTRA0542">Etiam si in c acuta incipiat neuma et descensio fiat in F gravem, priusquam
        in a acutam elevetur per b molle, modulari concessum est et incipere, ut in exemplo
        sequenti:</p>
      <p xml:id="CARTRA0543">[CSII:476,3]</p>
      <p xml:id="CARTRA0544">Qualiter cantus tetrardi, id est septimi toni et ejus plagalis, id est
        octavi toni b molle non recepit.</p>
      <p xml:id="CARTRA0545">Preterea tetrardi, id est septimi toni cantus b molle minime recipit. Nec
        etiam in plaga tetrardi cantu b molle intrat, quod si sic esset similis in omnibus, plage
        triti, id est quarto tono. Unde est sciendum quod [sqb] quadrata in tetrardo, id est septimo
        tono et in ejus plagali, hoc est in octavo tono, principatum tenet. Ut autem singulorum
        modorum elevationes et depositiones a finali regulares breviter demonstrentur. Ut scilicet
        quis modus [sqb] quadratam et quis modus b rotundum aut quis modus utrumque recipit scripta
        formula insinuat:</p>
      <p xml:id="CARTRA0546">[CSII:476,4; text: Prothus primus. Plaga prothi secundi. Deuterus tertius.
        Plaga deuteri quartus. Tritus quintus. Plaga triti sextus. Tetrardus septimus. Plaga
        tetrardi octavus. 0, 1, 2, 3, 4, 5, 6, 7, 8, 9, 10, 11, 12, 13, 14, [Gamma], A, B, C, D, E,
        F, G, D [punctus sub lin.], E [punctus sub lin.], F [punctus sub lin.], G [punctus sub
        lin.], a, [sqb], c, d, e, f, g, aa, [sqb][sqb], licentialiter, Subpunctate littere sunt
        littere finales cujuslibet toni.]</p>
      <p xml:id="CARTRA0547">
        <pb n="[477]"/>VII</p>
      <p xml:id="CARTRA0548">Brevis et utilis informatio modulandi planum cantum.</p>
      <p xml:id="CARTRA0549">Volentibus in ecclesia Dei planum cantum modulari, hec regula generalis
        est: ante inceptionem cujuscunque cantus sive sit responsorium, sive antiphona, sive
        introitus misse, sive cujuscunque alius cantus, horum inceptor in corde suo estimare debet
        arsim et thesim, id est, elevationem et depositionem, principium et finem. Deinde in tali
        temperatura incipere debet, ut ipse cum choro aut majori parte chori acumen et gravitatem
        attingere possit. Nam si cantum tam alte inciperet ut acumen attingere non valeret, aut tam
        grave ut voces conticescerent a circumstantibus deridentur, dicerentque astantes, talis
        nescit cantare, id est non sapit naturam vel artem cantus. Quapropter ante exceptionem bene
        consideret arsim et thesim sui cantus ne pudorem pro labore reportet. Qualiter etiam notam
        equaliter pronunciet, sive sit longum sive breve, ut motus omnium vocum uniformis sit,
        distinguendaque sunt tempora, sive sit in psalmodia, sive in plano cantu; nam aliter et
        aliter in feria et in festo et in solemnitate canendum est.</p>
      <p xml:id="CARTRA0550">Qualiter intervalla vocum perfecte pronuncientur.</p>
      <p xml:id="CARTRA0551">Intervalla etiam vocum perfecte pronuntientur, ut semitonium pro tono pleno
        non fiat, et e converso. In hoc autem multi temporibus modernis sunt vitiosi; quoniam cum de
        re ad fa ascendunt in sol, vix inter fa et sol semitonium ponunt. Insuper cum sol, fa, sol,
        aut re, ut, re pronuncient, semitonium pro tono sumunt; et sic genus dyatonicum confundunt
        ac planum cantum falsificant. Interrogati quidem qua ratione sic semitonium pro tono
        pronuntiant, pro auctoritate enim et ratione, cantores de magnatorum capellis allegant.
        Dicunt enim eos sic cantasse non sine ratione, cum optimi sint cantores. Sicque aliorum
        vestigiis decepti, et unus post alium omnes sequuntur errores. Alii quippe illum modum
        planam musicam cantandi dulciorem esse asserunt atque auditui magis placabilem; idcirco ille
        modus tanquam bonus usitandus est.</p>
      <p xml:id="CARTRA0552">Quibus Boetius respondet dicens non omne judicium auribus dandum est, sed
        etiam ratione. Fallitur enim auditus quemadmodum falli valet et visus, ut supra dictum
        est.</p>
      <p xml:id="CARTRA0553">Qualiter fallitur auditus, patet in venatoribus qui magis delectantur in
        latratibus canum in silva, quam officium Dei in ecclesia. Ratio tamen que nunquam fallitur,
        contrarium indicat. Sic in proposito ratio indicat ut intervalla vocum, prout musica bene
        morata postulat, pronuntientur. Unde nimia intervallorum elevatio et depositio nimia eque
        vitiosum est. Igitur qui intervalla vocum non recte pronuntiant, prout proportionate sunt
        secundum numeros et quantitates quibus nihil est in musica certius, a ratione expertes
        fiunt. Et ideo quantumcumque cantus auditui placabilis fuerit, nisi ratione deducatur,
        frustra fit.</p>
      <p xml:id="CARTRA0554">Tamen habeo supradictos excusatos in parte, quia nesciunt in quo genere
        planus cantus noster constitutus est. Forte dicunt se cantari in chromatico genere aut in
        enarmonico, cum non cantent in genere dyatonico. Sufficit si in aliquo productorum generum
        monocordum deducatur, et moduletur, et hoc rationabiliter demonstrari valent, ut uniformis
        sit in ecclesia vocum elevatio et depositio. Tamen duo genera ab usu recesserunt,
        remansitque genus tertium ut supra patuit.</p>
      <p xml:id="CARTRA0555">De gestu corporis canendo preterea in cantando talem modum quisquis habeat,
        ut corpus <pb n="[478]"/>aut membrum hinc inde non moveat, exceptis manibus librum
        tractantibus; sed sit devotus humilis et erectus, veluti ymago depicta. Quidam enim, dum
        cantant, extendunt se, et hinc inde se flectunt, quod valde inhonestum est. Quidam etiam,
        dum cantant, hinc inde se vertunt et respiciunt, si quis eos non videat, laudes hominum
        affectantes. Amen dico vobis, Christo testante, qui est veritas, quia ex nunc receperunt
        mercedem suam. Explicit.</p>
      <p xml:id="CARTRA0556">[CSII:478,1; text: Primum querite regnum Dei.] <figure>
          <graphic url="/images/CARTRA_15GF.gif"/>
        </figure></p>
      <p xml:id="CARTRA0557">Differentie offertoriorum:</p>
      <p xml:id="CARTRA0558">[CSII:478,2; text: Gaudete in Domino. De ventre matris. Statuit. Seculorum
        amen. Lex Dei. Meditatio. Seculorum amen. Ego autem. Misereris omnium. Rorate celi.]</p>
      <p xml:id="CARTRA0559">De differentiis antiphonarum:</p>
      <p xml:id="CARTRA0560">[CSII:478,3; text: Ecce nomen Domini. Tecum principium. Evovae. Erunt
        prava. Que est ista. Non auferetur. Germinavit. Gratias tibi. Beati eritis. Sint lumbi. Unus
        est enim. Biduo vivens. Pater manifesta. Adesto Deus unus. Speciosus. Diffusa est. Estote
        fortes]</p>
      <p xml:id="CARTRA0561">
        <pb n="[479]"/>[CSII:479,1;text: in bello. Evovae. Venit lumen. Lazarus amicus. Inclinavit.
        Venite. Secundum autem. Simile est huic.] <figure>
          <graphic url="/images/CARTRA_16GF.gif"/>
        </figure></p>
      <p xml:id="CARTRA0562">De differentiis offertoriorum:</p>
      <p xml:id="CARTRA0563">[CSII:479,2; text: Veni et ostende. Cibavit. Eos. Mihi autem ni. Salve
        sancta parens. Evovae.]</p>
      <p xml:id="CARTRA0564">De differentiis antiphonarum:</p>
      <p xml:id="CARTRA0565">[CSII:479,3; text: Erit ipse. Quem vidistis. Usque modo. Juste judex..
        Laudemus Dominum. Evovae. Domine Jhesu. Laudemus Jhesum. Venite exultemus. Tertia dies est
        hec facta sunt. Confessio.]</p>
      <p xml:id="CARTRA0566">De differentiis offertoriorum, et cetera:</p>
      <p xml:id="CARTRA0567">[CSII:479,4; text: Ego autem. Evovae. Omnia que fecisti. Liberator.]</p>
      <p xml:id="CARTRA0568">
        <pb n="[480]"/>De differentiis antiphonarum:</p>
      <p xml:id="CARTRA0569">[CSII:480,1; text: Pulchriores sunt. Quasi unus. Evovae. Surge in eternum.
        Ecce tabernaculum. In tribulatione. Pudore bono. Omnia quecunque. Quoniam in eternum.
        Copiose charitatis. Regem precursoris. Venite exul. Quarta vigilia venit ad eos.] <figure>
          <graphic url="/images/CARTRA_17GF.gif"/>
        </figure></p>
      <p xml:id="CARTRA0570">De differentiis offertoriorum:</p>
      <p xml:id="CARTRA0571">[CSII:480,2; text: Omnis terra intret in conspectu. Sicut oculi. Evovae.
        Prope est Dominus. Resurrexi.]</p>
      <p xml:id="CARTRA0572">De differentiis antiphonarum:</p>
      <p xml:id="CARTRA0573">[CSII:480,3; text: Lumen vultus. Auro virginum. Evovae. Rubum quem viderat.
        Glorificamus te. Sub tuam protec... Bethleem. Cum videris nudum. Super te Jerusalem. In
        odorem. Syon noli timere. Propter Syon.]</p>
      <p xml:id="CARTRA0574">
        <pb n="[481]"/>[CSII:481,1; text: Speret Israel. Et omnis. Evovae. In mandatis ejus. A viro
        iniquo. Syon renovaberis. Venite. Querite Dominum. Ut cognoscamus. Quinque prudentes
        virgines intraverunt ad nuptias.] <figure>
          <graphic url="/images/CARTRA_18GF.gif"/>
        </figure></p>
      <p xml:id="CARTRA0575">De differentiis offertoriorum:</p>
      <p xml:id="CARTRA0576">[CSII:481,2; text: Exaudi Deus. Miserere mei. Evovae. Circumdederunt me.
        Domine in tua. Domine refugium. Verba mea.]</p>
      <p xml:id="CARTRA0577">De differentiis antiphonarum:</p>
      <p xml:id="CARTRA0578">[CSII:481,3; text: Sanctificans Dominus. Evovae. Innocentes. Levita
        Vincentius. Alleluya. Venite. Sexta hora sedit super puteum.]</p>
      <p xml:id="CARTRA0579">Differentie offertoriorum:</p>
      <p xml:id="CARTRA0580">
        <pb n="[482]"/>[CSII:482,1; text: In medio ecclesie. Justi epulentur. Evovae.] <figure>
          <graphic url="/images/CARTRA_19GF.gif"/>
        </figure></p>
      <p xml:id="CARTRA0581">Differentie antiphonarum:</p>
      <p xml:id="CARTRA0582">[CSII:482,2; text: Orietur. Evovae. Venite.Septem sunt spiritus ante tronum
        Die.]</p>
      <p xml:id="CARTRA0583">De differentiis offertoriorum:</p>
      <p xml:id="CARTRA0584">[CSII:482,3; text: Populus Syon. Evovae. Puer natus est. Oculi mei semper.
        Gloria et honore. Adorate Deum. Audivit Dominus.]</p>
      <p xml:id="CARTRA0585">De differentiis antiphonarum:</p>
      <p xml:id="CARTRA0586">[CSII:482,4; text: Omnes sitientes. Evovae. Nox precessit. Dixit Romanus.
        Veterem hominem. Veni in hortum meum. Dedi pater. Stella ista. Misit Dominus. Venite. Octo
        sunt beatudines.]</p>
      <p xml:id="CARTRA0587">Differentie offertoriorum:</p>
      <p xml:id="CARTRA0588">
        <pb n="[483]"/>[CSII:483,1; text: Ad te levavi. In excelso trono. Evovae. Introduxit nos.
        Spiritus Domini.] <figure>
          <graphic url="/images/CARTRA_20GF.gif"/>
        </figure></p>
      <p xml:id="CARTRA0589">Differentie antiphonarum:</p>
      <p xml:id="CARTRA0590">[CSII:483,2; text: In illa die. Pater Abraham. Evovae. Impii super justum.
        Egregius Dei. Dum venerit. Beatus venter. De profundis. Nos qui vivimus. Venite.]</p>
      <p xml:id="CARTRA0591">VIII</p>
      <p xml:id="CARTRA0592">Stet protestatio ista acta supra folio lxvi.</p>
      <p xml:id="CARTRA0593">Ditonus, semiditonus et semitonium a numerorum proportionibus, ut quidam
        volunt, separate sunt, cum in nullas cadunt proportiones musicales, aut inter difficiles ut
        eas philosophorum intelligentia vix comprehendat; propterea ab ista numerorum comparatione
        eas decreverunt esse removendas.</p>
      <p xml:id="CARTRA0594">Tamen Boetius in ista scientia valde peritus majus semitonium et minus ac
        coma in numerorum comparatione recipit. Dicit enim libro tertio quod semitonium minus est
        sicut: 243 ad 256. Etiam dicit libro secundo capitulo 27o quod semitonium minus est sicut:
        1944 ad 2048. Semitonium autem majus, sicut: 2187 ad 2098. Dicit etiam coma esse sicut:
        531443 ad 524288.</p>
      <p xml:id="CARTRA0595">De scismate autem, quod est dimidium comatis, dicit eum non esse in
        proportione numerabili. Et etiam dyacisma vel dyesim, quod est dimidium semitonii minoris,
        non recipit in proportione numerabili. Dicit enim dyesim esse spatium ultra duos tonos in
        sesquitertia proportione, et est semitonium minus. Coma vero est spatium quo major est
        sesquioctava proportio duobus dyesibus, id est duobus semitoniis minoribus. Boetius libro
        tertio capitulo nono, decimo, undecimo et 34o. Coma similiter est spatium quo sex
        sesquioctave majores sunt una dyapason. Hec ex libro qui intitulatur: Quatuor principalia,
        in secundo principali, capitulo 23o, et cetera.</p>
      <p xml:id="CARTRA0596">Explicit liber de musica scriptus Gandavi per me M. Anthonium de aggere
        Sancti Martini. Anno Domini M. Vc. iii. Mensi novembri, die viii.</p>
    </body>
  </text>
</TEI>
<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De musica mensurabili</title>
        <title type="abbrev">GARDEM</title>
        <author>Johannes de Garlandia</author>
        <date notBefore="1200" notAfter="1299">13th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>John Snyder</persName>
        </respStmt>
        <respStmt>
          <resp>C</resp>
          <persName>Luminita Florea Aluas</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1991</date></editionStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          1:175â€“82. </bibl>
        <bibl type="work">
          <title>Iohannes de Garlandia: De mensurabili musica</title>
          <idno type="LML">IOH. GARL. mens.</idno>
        </bibl>
        <listWit>
          <witness>
            <idno type="RISM">B-BRs 528, 54v-59v</idno>
          </witness>
          <witness>
            <idno type="RISM">F-Pn Lat. 16663, 66-76v</idno>
          </witness>
          <witness>
            <idno type="RISM">I-Rvat lat. 5325, 12v-30v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="GARDEM0001">
        <pb n="[175]"/>JOHANNIS DE GARLANDIA</p>
      <p xml:id="GARDEM0002">DE MUSICA MENSURABILI</p>
      <p xml:id="GARDEM0003">Habito de ipsa plana musica que immensurabilis dicitur, nunc est presens
        intentio de ipsa mensurabili, que organum dicitur, quantum ad nos prout organum generale
        dicitur ad omnem mensurabilem musicam. Unde organum et est species totius mensurabilis
        musice, et est genus diversimode tamen, prout dictum est superius. Sciendum ergo quod ipsius
        organi generaliter accepte tres sunt species: discantus, copula, organum, de quibus dicendum
        est per ordinem.</p>
      <p xml:id="GARDEM0004">Discantus est aliquorum cantuum sonantia secundum modum et secundum
        equipollentis sui equipollentiam. Sed quia in hujus modi discantu consistit maneries sive
        modus, et de speciebus ipsius modi vel maneriei, et igitur hujus modi maneriei ac specierum
        ejus plura videbimus.</p>
      <p xml:id="GARDEM0005">Maneries ejus appellatur quidquid mensuratione temporis, videlicet per
        longas, vel per breves concurrit. Sunt ergo sex species ejus maneriei, quarum tres dicuntur
        mensurabiles; tres vero ultra mensuram se habentes. Iste vero dicuntur mensurabiles,
        scilicet prima et secunda et sexta. Iste autem ultra mensurabiles, videlicet tertia, quarta
        et quinta.</p>
      <p xml:id="GARDEM0006">Prima enim procedit ex una longa et alia brevi, et altera longa, et sic
        usque in infinitum.</p>
      <p xml:id="GARDEM0007">Secunda fit e converso, videlicet ex una brevi et alia longa, et altera
        brevi.</p>
      <p xml:id="GARDEM0008">Tertia ex una longa et duabus brevibus, et una longa.</p>
      <p xml:id="GARDEM0009">Quarta ex duabus brevibus et una longa, et duabus brevibus.</p>
      <p xml:id="GARDEM0010">Quinta ex omnibus longis.</p>
      <p xml:id="GARDEM0011">Sexta ex omnibus brevibus.</p>
      <p xml:id="GARDEM0012">Gratia horum trium modorum qui sunt in recto <pb n="[176]"/>modo, videndum
        est quid sit rectus modus et recta mensura.</p>
      <p xml:id="GARDEM0013">Recta mensura appellatur quidquid per rectam mensuram recte longe vel recte
        brevis profertur. Unde, ne in ambiguum procedamus, videndum est quid appellatur recta longa,
        vel recta brevis. Ad quod dicendum quod recta longa appellatur illa que continet duas rectas
        breves tantum. Recta vero brevis est que unum solum continet tempus.</p>
      <p xml:id="GARDEM0014">Propter hoc posset fieri, quomodo quid appellatur unum solum tempus.
        Dicendum quod unum solum tempus, prout hic sumitur, est illud in quo recta brevis vult
        fieri. Unde recta brevis vult in tempore tali quod sit indivisibile; sed hoc tempus habet
        fieri tripliciter.</p>
      <p xml:id="GARDEM0015">Aliquando enim per rectam vocem, aliquando per vocem cassam, aliquando per
        vocem omissam. Unde recta brevis habet fieri in primo tempore, videlicet per vocem rectam.
        Sciendum est autem quod hujus modi due tales breves que ita formantur, faciunt unam rectam
        longam.</p>
      <p xml:id="GARDEM0016">Denique accedendum est ad alias tres species, que dicuntur ultra mensuram.
        Unde ultra mensuram, prout hic sumitur, dicitur esse illud quod ultra mensuram recte longe,
        vel recte brevis profertur. Ad hoc autem quod possumus apprehendere quid sit dictum ultra
        mensura, tres regule sunt nobis notande.</p>
      <p xml:id="GARDEM0017">Prima vero talis est: longa ante longam valet longam et brevem.</p>
      <p xml:id="GARDEM0018">Secunda vero talis est: si multitudo brevium fuerit in aliquo loco, semper
        debemus facere quod equipolleant longis.</p>
      <p xml:id="GARDEM0019">Tertia vero talis est: si multitudo brevium fuerit in aliquo loco, quando
        brevis plus appropinquat fini, tanto debet longior proferri.</p>
      <p xml:id="GARDEM0020">Modus perfectus dicitur esse, quandocumque ita est quod aliquis modus
        desinit per talem quantitatem vel per talem modum, sicuti per illam qua incipit. Dicitur
        modus perfectus, ut dicatur prima longa, altera brevis, et altera longa; et sic de singulis
        modis vel manieriebus.</p>
      <p xml:id="GARDEM0021">Omnis modus dicitur imperfectus quandocumque ita est, quod aliquis modus
        desinit per aliam quantitatem quam per illam qua incipit; ut cum dicatur prima longa, altera
        brevis, altera longa et altera brevis.</p>
      <p xml:id="GARDEM0022">Exemplum prime maneriei de modo perfecto:</p>
      <p xml:id="GARDEM0023">[CSI:176,1; text: Latus.] <figure>
          <graphic url="/images/GARDEM_01GF.gif"/>
        </figure></p>
      <p xml:id="GARDEM0024">Exemplum prime maneriei de imperfecto modo:</p>
      <p xml:id="GARDEM0025">[CSI:176,2; text: Fulminante.]</p>
      <p xml:id="GARDEM0026">Exemplum secunde de perfecto modo:</p>
      <p xml:id="GARDEM0027">[CSI:176,3; text: Angelus.]</p>
      <p xml:id="GARDEM0028">Exemplum secunde de imperfecto modo:</p>
      <p xml:id="GARDEM0029">[CSI:176,4; text: Et speravit. -- In discantu moroso.]</p>
      <p xml:id="GARDEM0030">Exemplum tertie de perfecto modo:</p>
      <p xml:id="GARDEM0031">[CSI:176,5; text: Regnat.]</p>
      <p xml:id="GARDEM0032">
        <pb n="[177]"/>Exemplum tertie de imperfecto modo:</p>
      <p xml:id="GARDEM0033">[CSI:177,1; text: Regnat.]</p>
      <p xml:id="GARDEM0034">Exemplum quarte de perfecto modo:</p>
      <p xml:id="GARDEM0035">[CSI:177,2; text: Regnat.]</p>
      <p xml:id="GARDEM0036">Exemplum quarte de imperfecto modo:</p>
      <p xml:id="GARDEM0037">[CSI:177,3; text: Regnat.]</p>
      <p xml:id="GARDEM0038">Exemplum quinte de modo perfecto:</p>
      <p xml:id="GARDEM0039">[CSI:177,4; text: Laqueus.]</p>
      <p xml:id="GARDEM0040">Exemplum quinte de imperfecto modo:</p>
      <p xml:id="GARDEM0041">[CSI:177,5; text: Laqueus.]</p>
      <p xml:id="GARDEM0042">Exemplum sexte de modo perfecto:</p>
      <p xml:id="GARDEM0043">[CSI:177,6; text: Et exaltavi.]</p>
      <p xml:id="GARDEM0044">Exemplum sexte de imperfecto modo:</p>
      <p xml:id="GARDEM0045">[CSI:177,7; text: Et exaltavi.]</p>
      <p xml:id="GARDEM0046">Sequitur de representatione figurarum seu notularum.</p>
      <p xml:id="GARDEM0047">Videlicet quomodo per hujus modi figuras denotetur longitudo vel brevitas.
        Unde figura est representatio soni secundum suum modum. Et sciendum quod hujus modi figure
        aliquando ponuntur sine littera: sine littera ut in caudis vel conductis; cum littera, ut in
        motetis.</p>
      <p xml:id="GARDEM0048">Item inter figuras que sunt sine littera et cum littera, talis datur
        differentia; quoniam ille que sunt sine littera, debent, prout possunt, amplius ad invicem
        ligari. Sed hujus modi figurarum tam littere associetarum quam non associetarum dantur
        divisiones sequentes, ac etiam regule.</p>
      <p xml:id="GARDEM0049">Prima divisio est hec:</p>
      <p xml:id="GARDEM0050">Figurarum quedam ligantur ad invicem, quedam non. Figura ligata est
        ubicumque fit multitudo punctorum simul junctorum per suos tractus.</p>
      <p xml:id="GARDEM0051">Figura non ligata est, ubicumque non sit multitudo, etc., vel etiam
        simplex.</p>
      <p xml:id="GARDEM0052">Figurarum simplicium quedam dicuntur longe, quedem breves.</p>
      <p xml:id="GARDEM0053">Longarum triplex est modus: quia quedam est recta longa, quedam duplex
        longa, quedam plica longa. Unde sequitur regula:</p>
      <p xml:id="GARDEM0054">Omnis figura simplex portans tractum a parte dextra magis quam a parte
        sinistra, semper significat longitudinem.</p>
      <p xml:id="GARDEM0055">Recta longa est illa, quando longitudo non transit latitudinem.</p>
      <p xml:id="GARDEM0056">Duplex longa est, quando latitudo transit longitudinem.</p>
      <p xml:id="GARDEM0057">Plica longa dicitur illa que habet duplicem tractum, <pb n="[178]"/>sed a
        parte dextra longiorem quam a sinistra, et est duplex: ascendendo vel descendendo.</p>
      <p xml:id="GARDEM0058">Similiter brevium triplex est modus. Quedam dicitur recta brevis, quedam
        semibrevis, quedam plica brevis. Omnis figura brevis sumitur sine tractu, preter plicam que
        accipitur cum duplici tractu, vel uno, propter divisionem soni.</p>
      <p xml:id="GARDEM0059">Similiter etiam duplex est plica, quia quedam dicitur ascendendo, quedam
        descendendo, ut superius dicebatur.</p>
      <p xml:id="GARDEM0060">Semibrevis est que formatur ad modum recte brevis, sed quatuor angulis
        transpositis ad dextram recte brevis.</p>
      <p xml:id="GARDEM0061">Sequitur de distinctione figurarum simul ligatarum.</p>
      <p xml:id="GARDEM0062">Figurarum simul ligatarum quedam dicuntur ascendendo, quedam
        descendendo.</p>
      <p xml:id="GARDEM0063">Figura descendendo dicitur esse illa, quando secundus punctus ligature
        inferior est primo; ascendendo dicitur esse, quando secundus punctus ligature altior est
        primo.</p>
      <p xml:id="GARDEM0064">Figurarum ascendendo vel descendendo due sunt species: quia quedam dicitur
        cum proprietate principii, quedam a parte finis.</p>
      <p xml:id="GARDEM0065">A parte principii, quatuor sunt species, quia quedam dicitur cum
        proprietate propria, quedam sine proprietate, quedam per oppositum cum proprietate, quedam
        sine opposito cum proprietate; verbi gratia, omnis figure descendendo proprietas vacat, ut
        primus punctus habeat tractum a latere sinistro. Ascendendo sine proprietate dicitur, ut
        habeat tractum; descendendo ut non habeat.</p>
      <p xml:id="GARDEM0066">Ascendendo vel descendendo dicitur oppositum cum proprietate, ut primus
        punctus habeat ascendendo tractum a latere sinistro; sine opposito, ut non habeat
        tractum.</p>
      <p xml:id="GARDEM0067">A parte finis quatuor sunt species:</p>
      <p xml:id="GARDEM0068">Quedam dicitur cum plica; quedam dicitur perfecta circa finem; quedam
        imperfecta circa finem.</p>
      <p xml:id="GARDEM0069">Cum plica dicitur esse illa, quando ultimus punctus portat tractum a parte
        dextra, et hoc est dupliciter: aut ascendendo aut descendendo.</p>
      <p xml:id="GARDEM0070">Sine plica dicitur, ut non habet tractum.</p>
      <p xml:id="GARDEM0071">Perfecta circa finem dicitur dupla esse, aut ascendendo aut
        descendendo.</p>
      <p xml:id="GARDEM0072">Ascendendo dicitur esse, quando ultimus punctus ligature altior est
        penultimo.</p>
      <p xml:id="GARDEM0073">Descendendo est, quando ultimus punctus ligature inferior est
        penultimo.</p>
      <p xml:id="GARDEM0074">Perfecta ascendendo est illa, quando ultimus punctus stat perpendiculariter
        supra penultimum.</p>
      <p xml:id="GARDEM0075">Imperfecta est quando stat obliquo modo.</p>
      <p xml:id="GARDEM0076">Perfecta ascendendo est illa, quando tractus a penultimo punctu usque ad
        ultimum stat perpendiculariter.</p>
      <p xml:id="GARDEM0077">Imperfecta dicitur, quando tractus a penultimo usque ad ultimum stat
        obliquo modo.</p>
      <p xml:id="GARDEM0078">Sequitur de regulis figurarum ad invicem ligatarum cum proprietate vel sine
        proprietate.</p>
      <p xml:id="GARDEM0079">Omnis figure ligate cum proprietate posite et perfecte, penultima dicitur
        esse brevis et ultima longa.</p>
      <p xml:id="GARDEM0080">Si sint ibi precedentes vel precedens, omnes ponuntur pro longa.</p>
      <p xml:id="GARDEM0081">Omnis figura sine proprietate et perfecta posita valet per oppositum cum
        proprietate.</p>
      <p xml:id="GARDEM0082">Regula est, quod nunquam ponuntur due breves, vel tres, vel quatuor, etc.,
        pro brevi ubi possunt poni pro longa.</p>
      <p xml:id="GARDEM0083">Omnis ligature per oppositum cum proprietate, et perfecte, ultima erit
        longa, et omnes precedentes ponuntur pro brevi, si sint ibi plures sive pauciores.</p>
      <p xml:id="GARDEM0084">Omnis figure cum plica et proprietate, et perfecte, ultima cum plica, valet
        longam; quia plica nihil est, nisi signum dividens sonum in sono diverso.</p>
      <p xml:id="GARDEM0085">Omnis figura cum plica et sine proprietate, et <pb n="[179]"/>perfecta,
        ultima cum plica dicitur esse brevis, et ita sunt due breves, id est semibreves.</p>
      <p xml:id="GARDEM0086">Omnis figura cum plica et sine opposita proprietate sumitur ut cum
        proprietate vel non, et perfectum.</p>
      <p xml:id="GARDEM0087">Omnis figura imperfecta sumitur tripliciter: aut cum proprietate et cum
        plica, vel sine plica, vel perfecta.</p>
      <p xml:id="GARDEM0088">Regula est: omnis imperfecta figura, si sit cum proprietate, extenditur
        usque ad primam longam sequentem; si sit sine, intelligitur usque ad primam brevem. Et totum
        hoc intelligitur in conductis, quando sumitur cum littera, si proprio modo figurantur. Si
        improprio modo figurantur, fere omnes figure accipiuntur imperfecte, et hoc intelligitur in
        discantu et ubicumque rectus modus accipitur.</p>
      <p xml:id="GARDEM0089">Unde prima regula primi modi dicitur esse tres ligate ad invicem in
        principio, et in posterum cum duabus et duabus ligatis, et hoc totum cum proprietate et
        perfectione, ut hic:</p>
      <p xml:id="GARDEM0090">[CSI:179,1; text: Angelus.] <figure>
          <graphic url="/images/GARDEM_02GF.gif"/>
        </figure></p>
      <p xml:id="GARDEM0091">Alia regula est de eodem: tres ligate cum brevi pausatione etc., in
        infinite. Hoc potest intelligi, ut sumitur hic:</p>
      <p xml:id="GARDEM0092">[CSI:179,2; text: Angelus.]</p>
      <p xml:id="GARDEM0093">Secunda regula sumitur ita: due et due cum proprietate, etc., et tres in
        fine sine proprietate et perfectione, ut sumitur hic: [CSI:179,3; text: Balaam.]</p>
      <p xml:id="GARDEM0094">Alia regula de eodem: tres sine proprietate cum longa pausatione, et sic in
        infinite, ut sumitur hic:</p>
      <p xml:id="GARDEM0095">[CSI:179,4; text: Benedicta.]</p>
      <p xml:id="GARDEM0096">Tertius modus dicitur ita per figuram: prima longa, et tres ligate, et tres
        et tres, ut hic cum proprietate:</p>
      <p xml:id="GARDEM0097">[CSI:179,5; text: Cumque.]</p>
      <p xml:id="GARDEM0098">Quartus dicitur ita: tres et tres et tres ligate cum proprietate, etc., in
        fine, ut hic:</p>
      <p xml:id="GARDEM0099">[CSI:179,6; text: Docebit.]</p>
      <p xml:id="GARDEM0100">Quintus modus hoc modo: omnes longe, ut hic:</p>
      <p xml:id="GARDEM0101">[CSI:179,7; text: Ejus.]</p>
      <p xml:id="GARDEM0102">Alia regula de eodem: tres et tres ligate cum proprietate et perfecta cum
        longa pausatione, etc. et hoc fit causa brevitatis et non proprie dicitur ita, sed utendum
        est quod interioribus motetorum accipitur, ut hic: <pb n="[180]"/></p>
      <p xml:id="GARDEM0103">[CSI:180,1; text: Et sperabit.]</p>
      <p xml:id="GARDEM0104">Sextus sumitur hoc modo: quatuor ligate cum proprietate et plica, et postea
        due ligate et duo, cum plica, etc., ut hic:</p>
      <p xml:id="GARDEM0105">[CSI:180,2; text: Fiat.]</p>
      <p xml:id="GARDEM0106">Alia regula de eodem: sed non probatur per istam artem, sed bene probatur
        per exemplum, quia invenitur in Alleluia: "posui adjutorium" in triplo, secundum quatuor
        ligatas cum proprietate, et postea tres et tres et tres cum proprietate. Et hoc est
        exemplum, quod sumitur in supradicto alleluia:</p>
      <p xml:id="GARDEM0107">[CSI:180,3; text: Ferens.]</p>
      <p xml:id="GARDEM0108">Sequitur de modis imperfectis, quomodo et qualiter figurantur.</p>
      <p xml:id="GARDEM0109">Unde primus modus imperfectus ligatur hoc modo: tres cum proprietate, et
        postea cum duabus et duabus, etc., cum proprietate, et in fine tres sine proprietate ut
        hic:</p>
      <p xml:id="GARDEM0110">[CSI:180,4]</p>
      <p xml:id="GARDEM0111">Alia regula de eodem: due ligate et due sine proprietate et cum proprietate
        tres cum pausatione, longa et breve, ut hic:</p>
      <p xml:id="GARDEM0112">[CSI:180,5; text: Agmina.]</p>
      <p xml:id="GARDEM0113">Secundus imperfectus sumitur hoc modo: due ligate, et due cum proprietate,
        ut excipitur in hoc exemplo:</p>
      <p xml:id="GARDEM0114">[CSI:180,6; text: Balaam.]</p>
      <p xml:id="GARDEM0115">Tertius modus sumitur hoc modo: scilicet una longa cum tribus et tribus et
        tribus ligatis cum proprietate, et in fine due cum proprietate et imperfecte, ut sumitur
        hic:</p>
      <p xml:id="GARDEM0116">[CSI:180,7; text: Cumque.]</p>
      <p xml:id="GARDEM0117">Quartus modus sumitur hoc modo, scilicet tres et tres ligate cum
        proprietate, ut hic:</p>
      <p xml:id="GARDEM0118">[CSI:180,8; text: Domino.]</p>
      <p xml:id="GARDEM0119">Quintus modus hoc modo: omnes longe in pari numero, ut hic:</p>
      <p xml:id="GARDEM0120">[CSI:180,9; text: Et super.]</p>
      <p xml:id="GARDEM0121">Sextus modus sumitur hoc modo: quatuor ligate cum plica primo, postea cum
        duabus et duabus et cum proprietate, si reducatur ad primum modum, ut hic:</p>
      <p xml:id="GARDEM0122">[CSI:180,10; text: Fiat.]</p>
      <p xml:id="GARDEM0123">Si modus iste accipitur per reductionem secundi, <pb n="[181]"/>talis est
        regula: due ligate et due, etc., cum plica cum proprietate et perfectione, omnes breves
        dicuntur, ut sumitur in hoc exemplo; et hoc est propositum omnium modorum perfectorum et
        imperfectorum:</p>
      <p xml:id="GARDEM0124">[CSI:181; text: Fiat.]</p>
      <p xml:id="GARDEM0125">Sed sciendum quod nunquam debet poni aliqua figura sine proprietate, ubi
        potest poni cum proprietate.</p>
      <p xml:id="GARDEM0126">Alia regula: quod nunquam ponatur simplex vel non ligata, ubi potest poni
        ligata vel composita. Omnis ordinatio ligaturam debet fieri per eamdem ligaturam. Omnis
        figura simplex sumitur secundum suum nomen, sive fuerit cum littera, sive non.</p>
      <p xml:id="GARDEM0127">Item omnes voces, que accipiuntur in eodem sono, non possunt ligari vel
        facere figuram compositam, quia omnis figura composita, vel ligata dicitur ascendendo, vel
        descendendo, et quecumque sunt in eodem sono, non ascendunt, nec descendunt; ergo ex iis non
        fit ligatura, id est figura ligata.</p>
      <p xml:id="GARDEM0128">Item, omnes figure non ligate debent reduci ad figuram compositam per
        equipollentiam.</p>
      <p xml:id="GARDEM0129">Item, omnis figura ligata ultra tres, vel quatuor, vel quinque, etc., suo
        proprio modo reducitur ad tres per equipollentiam.</p>
      <p xml:id="GARDEM0130">Item, omnis figura simplex, id est non composita, et due ligate sequentes,
        reducuntur ad tres ligatas per equipollentiam, et hoc est secundum propriam proprietatem,
        quod reducuntur ad aliquem modum proprium.</p>
      <p xml:id="GARDEM0131">Item, ubicumque invenitur multitudo brevium, semper participant cum
        precedente, qua precedens cum eis non reputatur, nisi pro uno tali, sicut precedens.</p>
      <p xml:id="GARDEM0132">Sequitur de pausationibus.</p>
      <p xml:id="GARDEM0133">Unde primo videndum est quid sit pausatio. Pausatio est demissio soni facta
        in debita quantitate. Pausationum quedam simplex, sive singularis, quedam composita, sive
        duplex.</p>
      <p xml:id="GARDEM0134">Pausatio simplex dicitur, quando pausatur secundum quantitatem unius
        alicujus modi sive maneriei simplicium quia quedam dicitur perfecta, quedam imperfecta.</p>
      <p xml:id="GARDEM0135">Perfecta dicitur illa, quando non transmutat modum propter sui adventum,
        sed equalem precedenti, quando advenit, representat, vel quando reddit talem modum post,
        sicut et ante.</p>
      <p xml:id="GARDEM0136">Imperfecta dicitur illa que transmutat modum propter sui adventum, vel
        quando reddit alium modum post quam ante. Sequitur quedam regula talis.</p>
      <p xml:id="GARDEM0137">Omnis pausatio simplex debet esse equalis penultime notule juxta
        pausationem.</p>
      <p xml:id="GARDEM0138">Si autem fuerit ante pausationem perfectus modus, et pausatio dicitur
        perfecta. Si non sit perfectus, nec et pausatio.</p>
      <p xml:id="GARDEM0139">Omnis pausatio sumitur per oppositum, secundum perfectum modum sui modi
        precedentis vel secundum numerum, et hoc a parte principii vel finis; et secundum modum
        imperfectum, a parte finis et non principii. Si pausatio sit perfecta, et modus precedentis
        erit perfectus; si imperfecta, et imperfectus.</p>
      <p xml:id="GARDEM0140">Pausatio composita vel duplex dicitur, quando simplex duplatur, vel
        triplatur, vel quadruplatur. Duplicium quedem perfecta, quedam imperfecta, ut superius in
        simplici, etc.</p>
      <p xml:id="GARDEM0141">Omnis pausatio sumitur contrario modo sui precedentis in primo, secundo et
        tertio, quarto et in quinto secundum numerum, et in sexto, secundum primum vel secundum. Sed
        sextus secundum suum proprium modum, non immo equus, <pb n="[182]"/>sui modi principium et
        finem non recipit contrarietatem, nisi sit per numerum aliquem in pari vel impari.</p>
      <p xml:id="GARDEM0142">In omni perfecta pausatione naturaliter debet tractus et intervallum sive
        spatium inter duos tractus computari pro pausatione. In omni imperfecta tractus sine
        intervallo debent computari.</p>
      <p xml:id="GARDEM0143">Sequitur de figuris pausationum.</p>
      <p xml:id="GARDEM0144">Unde figura pausationis est signum vel tractus significans demissionem soni
        factam in debita quantitate. Pausationum vel tractuum quedam dicitur recta brevis, quedam
        longa, quedam finis punctorum, quedam divisio modorum, quedam divisio syllabarum, quedam
        suspiratio.</p>
      <p xml:id="GARDEM0145">Recta brevis est tractus respiciens longitudinem secundum latitudinem unius
        spatii.</p>
      <p xml:id="GARDEM0146">Longa est tractus respiciens longitudinem duorum spatiorum vel plurium.</p>
      <p xml:id="GARDEM0147">Finis punctorum dicitur, ut tractus respicit longitudinem, secundum
        quantitatem omnium spatiorum et linearum.</p>
      <p xml:id="GARDEM0148">Divisio modorum, quum tractus obliquo modo positus, et hoc inferiori parte
        et minor apparet recta brevi.</p>
      <p xml:id="GARDEM0149">Divisio syllabarum dicitur idem, sed accipitur in superiori parte.</p>
      <p xml:id="GARDEM0150">Suspiratio est apparentia pausationis, sine existentia; et hoc est
        propositum, quia suspiratio potest fieri cum tractu, vel sine et esse major; minor recte
        brevis potest esse suspiratio.</p>
    </body>
  </text>
</TEI>
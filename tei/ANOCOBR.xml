<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Commemoratio brevis de tonis et psalmis modulandis</title>
        <title type="abbrev">ANOCOBR</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Angela Mariani</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1994">1994</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Patrologia cursus completus, series latina</emph>, ed. J. P. Migne, 221 vols.
          (Paris: Garnier, 1844-1904), 132:1025–42. </bibl>
        <bibl type="work">
          <title>Anonymous: Commemoratio brevis de tonis et psalmis modulandis</title>
          <idno type="LML">COMM. BR.</idno>
        </bibl>
        <listWit>
          <witness>
            <idno type="RISM">D-BAs Varia 1, 38v-40, 42v-46v</idno>
          </witness>
          <witness>
            <idno type="RISM">D-Mbs Clm 14272, 173v-174</idno>
          </witness>
          <witness>
            <idno type="RISM">D-Mbs Clm 14649, 32v-33</idno>
          </witness>
          <witness>
            <idno type="RISM">D-W 72 Gud. Lat. 2°, 82v-87</idno>
          </witness>
          <witness>
            <idno type="RISM">E-Bac Ripoll 42, 57v-58 (Fragment)</idno>
          </witness>
          <witness>
            <idno type="RISM">F-Pn Lat. 7211, 49-51v</idno>
          </witness>
          <witness>
            <idno type="RISM">F-Pn Lat. 7212, 36-37v</idno>
          </witness>
          <witness>
            <idno type="RISM">F-Sm without shelfmark, x (?)</idno>
          </witness>
          <witness>
            <idno type="RISM">GB-Ccc 260, 51v-53v</idno>
          </witness>
          <witness>
            <idno type="RISM">PL-Kj 1965, 30r-v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOCOBR0001">
        <pb n="[1025-26]"/>Incipit Commemoratio brevis de tonis et psalmis modulandis.</p>
      <p xml:id="ANOCOBR0002">Debitum servitutis nostrae, qui ad ministerium laudationis deputamur,
        non solum integrum debet esse et plenum, sed decenti quoque convenientia jucundum, atque
        suave. Et ideo peritos nos esse convenit officii nostri, ut scienter et ornate confiteamur
        Nomini sancto ejus, et gloriemur in carminibus suis: quatenus et Deo nostra jucunda sit
        decoraque laudatio, et audientes in operum Dei laudem et reverentiam exardescant. Quamvis
        enim Deo magis placeat, qui corde, quam qui voce canit; utrumque tamen ex ipso est, et
        dupliciter prodest, si utrumque fiat, si scilicet et animo apud Deum dulciter canitur, et
        homines canoris dulcedo sancto affectu commovet. Licet quoque multorum devotio Deo valde
        placet, qui in psalmodia nec ipsa verba rite effari queant; nequaquam tamen integrae est
        ille devotionis, qui, quod exhibere debet, quam optime et quam reverentissime id possit, Deo
        non exhibet.</p>
      <p xml:id="ANOCOBR0003">Citharoedae et tibicines, et reliqui musicorum vasa ferentes, vel
        etiam cantores et cantatrices saeculares omni student conatu, quod canitur sive
        citharizatur, ad delectandos audientes artis ratione temperare. Nos vero, qui meruimus verba
        majestatis in os sumere, nosne sine arte et negligenter proferimus cantica sanctitatis, ac
        non magis artis decorem in sacris assumimus, quo illi abutuntur in nugis? Quapropter parvam
        hinc notitiam exercitiis vestris ex me destinatam suscipite, ut ex parvorum scientia fiatis
        capaciores majorum.</p>
      <p xml:id="ANOCOBR0004">
        <pb n="[1027-28]"/>Itaque in octo tonos, quos ita nominamus, melodiam dividimus, quorum
        differentias et proprietates ecclesiasticum cantorem, nisi ingenii tarditate obstante,
        culpabile est ignorare. Ex quibus quatuor sunt principales, alii vero quatuor singulis
        principalibus ex latere subjunguntur.</p>
      <p xml:id="ANOCOBR0005">Primus itaque tonus principalis apud cantores autentus protusi id est,
        auctoralis primus vocatur: cui subjungitur, qui plagis protus, id est, lateralis vel
        obliquus primus dicitur. Secundus tonus principalis autentus deuterus, id est, auctoralis
        secundus nominatur; cum quo incedit plagis deuterus, id est, lateralis secundus.</p>
      <p xml:id="ANOCOBR0006">Tertius principalis autentus tritus, id est, auctoralis tertius, et
        cum eo plagis tritus, hoc est, lateralis tertius. Quartus principalis autentus tetrardus,
        cujus subjugalis est plagis tetrardus, id est, lateralis quartus. Secundum horum octo
        tonorum proprietates singulis suis modulationibus ad responsoria nostrates utuntur, suis
        item ad majores antiphonas, quae scilicet in Introitu ad Missas canuntur, sive in fine
        celebrationis ad Communionem. Porro illos modos, per quos psalmi ad antiphonas modulantur,
        in hoc opusculo habeo utcunque edicere, reliquis prioribus ob prolixitatem vitatis. Quos ad
        evidentiorem intellectum aut sonorum signis aut per sonorum chordas singulas subtus annotare
        curavi.</p>
      <p xml:id="ANOCOBR0007">Assumatur itaque primi toni neuma regularis, quae ita se apud nos
        habet:</p>
      <p xml:id="ANOCOBR0008">[PLCXXXII:1027-28,1; text: Noanoeane] <figure>
          <graphic url="/images/ANOCOBR_01GF.gif"/>
        </figure></p>
      <p xml:id="ANOCOBR0009">Sequitur modulatio psalmi, quae ascendit usque deuterum tetrachordi
        superioris in sex consistens sonis</p>
      <p xml:id="ANOCOBR0010">[PLCXXXII:1027-28,2; text: Semitonium. Tonus. Gloria et nunc et semper
        et in secula seculorum amen. Euge serve bone.]</p>
      <p xml:id="ANOCOBR0011">Tonus secundus subjugalis primi.</p>
      <p xml:id="ANOCOBR0012">[PLCXXXII:1027-28,3; text: Noeais]</p>
      <p xml:id="ANOCOBR0013">Sequitur modulatio psalmi, quae in tetrardum terminalem elevatur, et
        descendit in tetrardum gravium nixa sonis quinque.</p>
      <p xml:id="ANOCOBR0014">[PLCXXXII:1027-28,4; text: Tonus. Semitonium. Gloria ett nunc et
        semper et in secula seculorum amen. Manum.]</p>
      <p xml:id="ANOCOBR0015">Tonus tertius, id est, auctoralis secundus.</p>
      <p xml:id="ANOCOBR0016">[PLCXXXII:1027-28,5; text: Noeanoeane]</p>
      <p xml:id="ANOCOBR0017">Sequitur modulatio psalmi elevata in tetrardum superiorem in septem
        complexa sonis.</p>
      <p xml:id="ANOCOBR0018">[PLCXXXII:1027-28,6; text: Tonus. Semitonium. Gloria et nunc et semper
        et in secula seculorum amen. Qui de terra est de terra loquitur.]</p>
      <p xml:id="ANOCOBR0019">Sequitur tonus quartus, subjugalis tertii.</p>
      <p xml:id="ANOCOBR0020">[PLCXXXII:1027-28,7; text: Noeais]</p>
      <p xml:id="ANOCOBR0021">Sequitur modulatio psalmi erecta in deuterum superiorem:</p>
      <p xml:id="ANOCOBR0022">[PLCXXXII:1027-28,8; text: Semitonium. Tonus. Gloria et nuunc et
        semper et in secula seculorum amen. Omnes autem vos fratres estis.]</p>
      <p xml:id="ANOCOBR0023">Sequitur tonus quintus, id est, auctoralis tertius.</p>
      <p xml:id="ANOCOBR0024">[PLCXXXII:1027-28,9; text: Noeane]</p>
      <p xml:id="ANOCOBR0025">Sequitur modulatio psalmi, quae erigitur usque in tetrardum
        superiorem, sex conclusa sonis:</p>
      <p xml:id="ANOCOBR0026">
        <pb n="[1029-30]"/>[PLCXXXII:1029-30,1; text: Semitonium. Tonus. Gloria et nunc et semper et
        in secula seculorum amen Paganorum multitudo fugiens ad sepulcrum. Vox clamantis] <figure>
          <graphic url="/images/ANOCOBR_02GF.gif"/>
        </figure></p>
      <p xml:id="ANOCOBR0027">Tonus sextus subjugalis quinti.</p>
      <p xml:id="ANOCOBR0028">[PLCXXXII:1029-30,2; text: Anne]</p>
      <p xml:id="ANOCOBR0029">Sequitur modulatio psalmi, sonis consistens quatuor</p>
      <p xml:id="ANOCOBR0030">[PLCXXXII:1029-30,3; text: Tonus. Gloria et nunc et semper et inn
        secula seculorumm amen. O Quam.]</p>
      <p xml:id="ANOCOBR0031">Sequitur tonus septimus, id est, auctoralis quartus.</p>
      <p xml:id="ANOCOBR0032">[PLCXXXII:1029-30,4; text: Noeane]</p>
      <p xml:id="ANOCOBR0033">Sequitur modulatio psalmi elevata usque in deuterum excellentem.</p>
      <p xml:id="ANOCOBR0034">[PLCXXXII:1029-30,5; text: Semitonium. Tonus. Gloria et nunc et semper
        ett in secula seculorum amen. Joseph filii David noli timere accipere. Sub throno]</p>
      <p xml:id="ANOCOBR0035">Sequitur tonus octavus, qui est subjugalis septimi.</p>
      <p xml:id="ANOCOBR0036">[PLCXXXII:1029-30,6]</p>
      <p xml:id="ANOCOBR0037">Sequitur modulatio psalmi pertingens ad quartum tetrachordi
        superioris.</p>
      <p xml:id="ANOCOBR0038">[PLCXXXII:1029-30,7; text: Tonus. Gloria et nunc et semper et in
        secula seculorum amen Per viscera misericordiae Dei nostri.]</p>
      <p xml:id="ANOCOBR0039">Hae sunt modulationes, quas ad antiphonas, accipimus octo tonorum, qui
        ordinem acceperunt ab ordine sonorum sursum numeratorum. Quas tamen modulationes, ubi
        morosiori cantu est opus, utpote ad cantica Evangeliorum, cum ad hoc vacat, secundum quod
        superius expressum est, assumere solemus. Porro ad cursum canendum iisdem quidem, sed
        expeditioribus melodiis utimur; quas nihilominus in hac subjecta notatione significare
        curavi. Noane vero non sunt verba aliquid significantia, sed syllabae ad investigandam
        melodiam aptae.</p>
      <p xml:id="ANOCOBR0040">[PLCXXXII:1029-30,8; text: Primus Tonus. Beati immaculati in via, qui
        ambulant in lege Domini. Secundus Tonus. Beati qui scrutantur testimonia ejus, in toto corde
        exquirunt eum. Tertius Tonus. Non enim qui operantur iniquitatem, in viis ejus ambulaverunt.
        Quartus Tonus. Tu mandasti, mandata tua custodiri nimis. Quintus Tonus. Utinam dirigantur
        viae meae, ad custodiendas justificationes tuas. Sextus Tonus. Tunc non confundar, dum
        perspicio in omnia mandata tua. Septimus Tonus. Confitebor tibi Domine in directione cordis,
        quod didici judicia tua.]</p>
      <p xml:id="ANOCOBR0041">
        <pb n="[1031-32]"/>[PLCXXXII:1031-32,1; text: Octavus Tonus. Justificationes tuas custodiam
        non me derelinquas usquequaque.] <figure>
          <graphic url="/images/ANOCOBR_03GF.gif"/>
        </figure></p>
      <p xml:id="ANOCOBR0042">Extra has quoque ad plerosque de supradictis tonis et aliae psalmorum
        modulationes aptantur; utpote ad antiphonas istas: Benedicta tu in mulieribus: et Ex AEgypto
        vocavi filium meum, et reliquas his similes, quae per duos diversos modos alternatim valent
        inter choros cantari, ut suo modo unus chorus suum versum pronuntiet, et alter alio modo
        respondeat.</p>
      <p xml:id="ANOCOBR0043">[PLCXXXII:1031-32,2; text: Benedicta tu in mulieribus, et benedictus
        fructus ventris tui, Benedictus Dominus Deus Ifrahel, quia visitavit et fecit redemptionem
        plebis fu. Et erexit cornu salutis nobis in domo David pueri fui.]</p>
      <p xml:id="ANOCOBR0044">Item tono sexto hoc quoque modo psalmi ad antiphonas modulantur:</p>
      <p xml:id="ANOCOBR0045">[PLCXXXII:1031-32,3; text: Notum fecit Dominus alleluia. Cantate
        Domino canticum novum, quia mirabilia fecit Dominus. Salvabit sibi dexteram ejus, et
        brachium sanctum ejus. Notum fecit Dominus salutare suum, ante conspectum gentium revelavit
        justitiam suam, et reliqua]</p>
      <p xml:id="ANOCOBR0046">Sunt etiam propriae ad quasdam antiphonas modulationes suae, sicut in
        hac secundi toni antiphona:</p>
      <p xml:id="ANOCOBR0047">[PLCXXXII:1031-32,4; text: Anima mea exultabit in Domino delectabitur
        in salutari suo. Judica Domine nocentes me expugna impugnantes me. Adprehende arma et scutum
        et exurge in adjutorium mihi. Effunde frameam et conclude adversus eos qui me persequuntur,
        dic animae meae, salus tua ego sum, et caetera.]</p>
      <p xml:id="ANOCOBR0048">Item ad tonum novissimum:</p>
      <p xml:id="ANOCOBR0049">[PLCXXXII:1031-32,5; text: In templo Domini omnes dicent gloriam.
        Afferte Domino filii Dei afferte Domino filios arietum.]</p>
      <p xml:id="ANOCOBR0050">Similiter ad Antiphonas.</p>
      <p xml:id="ANOCOBR0051">[PLCXXXII:1031-32,6; text: Nos qui vivimus, benedicimus Dominum.
        Martyres Domini Dominum benedicite in aeternum. Et alia hujusmodi, si qua sunt.]</p>
      <p xml:id="ANOCOBR0052">Praeterea pro diversitate antiphonarum, quae psalmis adjunguntur, per
        omnes pene octo tonorum melodias finis versuum variatur, quarum diversitatum in primo tono
        hae formae sunt.</p>
      <p xml:id="ANOCOBR0053">[PLCXXXII:1031-32,7; text: Primus tonus. Gloria seculorum amen. Ecce
        nomen Domini. II. Seculorum amen. Euge serve bone. III. Apertis thesauris suis. Quartus
        tonus. Sol et luna.]</p>
      <p xml:id="ANOCOBR0054">Similiter et medietates seu distinctiones in versibus pro diversa
        dispositione verborum diverse habent. Exempli causa.</p>
      <p xml:id="ANOCOBR0055">[PLCXXXII:1031-32,8; text: Primus Modus. Eructavit cor meum verbum
        bonum, dico ego. Propterea benedixit te Deus in aeternum. Accingere. Myrra et gutta et casia
        a vestimentis tuis a gradibus. Secundus Modus. Lingua mea calamus scribae velociter. Speciem
        tuam et pulchritudinem tuam intende. Dilexisti justitiam et odisti iniquitatem.
        Propterea.]</p>
      <p xml:id="ANOCOBR0056">
        <pb n="[1033-34]"/>[PLCXXXII:1033-34,1; text: Tertius modus. Speciosius forma prae filiis
        hominum diffusa. Sedes tua Deus in saeculum saeculi. Quartus modus. Propter veritatem et
        mansuetudinem et justitiam et dedisti. Sagitte tuae acutae potentissimae populi. Quintus
        modus. Nam et testimonia tua meditatio mea est, et consilium. Sextus modus. Gloria.
        saeculorum amen. Primus modus. Dies diei eructat verbum, et nox nocti indicat scientiam.
        Desiderabilia super aurum et lapidem pretiosum multum, et dulciora. Si mei non fuerint
        dominati, tunc immaculatus ero, et emundabor. Et erunt, ut complaceant eloquia oris mei, et
        meditatio. Secundus modus. Coeli enarrant gloriam Dei et opera. Nam et servus tuus custodiet
        ea, in custodiendo. Fiant dies ejus pauci, et episcopatum. Tertius modus. Magna est gloria
        ejus in salutari tuo, gloriam. Invenietur manus tua omnibus inimicis tuis, dextera. Quartus
        modus. Non sunt loquelae neque sermones, quorum non audientur verba. Quoniam alieni
        insurgunt in me, et fortes quaesierunt animam meam, et non proposuerunt Deum. Quintus modus.
        Lex Domini irreprehensibilis convertens animas testimonium. Justitiae Domini rectae
        laetificantes corda, praeceptum Domini. Sextus modus. Domine, in virtute laetabitur rex, et
        super. Deus Deus meus respice in me.] <figure>
          <graphic url="/images/ANOCOBR_04GF.gif"/>
        </figure></p>
      <p xml:id="ANOCOBR0057">Sunt praeterea multa, quae conferri magis quam scribi oportet, quae
        scilicet in principiis vel distinctionibus et membris versuum pro accentuum aut euphoniae
        ratione observanda sunt. Accentuum duntaxat, ut melo dorio canens dicat.</p>
      <p xml:id="ANOCOBR0058">[PLCXXXII:1033-34,2; text: Si reddidi retribuentibus mihi mala,
        decidam merito, vel inferiore: Et propter hanc in altum regredere Domine, judica, vel ita
        potius: Diligam te Domine virtus mea, Dominus firmam. Item: Salvum me fac Domine, quoniam
        defecit sanctus, quoniam diminutae.]</p>
      <p xml:id="ANOCOBR0059">Quamvis superdoctus quisque supervacue admonetur.</p>
      <p xml:id="ANOCOBR0060">Item pro euphoniae causa, ut ubi in distinguendo vocales coeunt,
        hiatus quantum valet vitetur ut.</p>
      <p xml:id="ANOCOBR0061">[PLCXXXII:1033-34,3; text: Ego autem sum vermis et non homo,
        opprobrium hominum. Exsurge, Domine, in ira tua, et exaltare. Exsurge, Domine Deus meus, in
        praecepto, quod mandasti et synagoga. Corripuit me justus in misericordia, et increpavit me,
        oleum autem.]</p>
      <p xml:id="ANOCOBR0062">
        <pb n="[1035-36]"/>Pro euphonia quoque, sive colis:</p>
      <p xml:id="ANOCOBR0063">[PLCXXXII:1035-36,1; text: Et propter hanc in altum regredere, Domine,
        judica populos. Arcum suum tetendit et paravit eum, et in ipso paravit vasa mortis sagittas
        suas. Lacum aperuit et effodit eum, et indicit in foveam. Confitemini Domino secundum
        justitiam ejus, et psallam nomini Domini.] <figure>
          <graphic url="/images/ANOCOBR_05GF.gif"/>
        </figure></p>
      <p xml:id="ANOCOBR0064">Similiter in tertio, vel et in quarto, et in caeteris eadem
        attendantur. Tonus sextus imitatur primum, et secundum novissimus.</p>
      <p xml:id="ANOCOBR0065">[PLCXXXII:1035-36,2; text: Gloria seculorum amen. Tu Bethlehem terra
        Juda. Saeculorum amen. Quando natus est. Deus judicium tuum Regi da, et justitiam tuam filio
        regis. Suscipiant montes pacem populo tuo, et colles justitiam. In sua justitia judicabit
        pauperes hujus populi, et salvos faciet filios pauperum. Secundus modus. Et humiliavit
        calumniatorem, et permanebit cum sole et ante lunam, in saeculum saeculi. Et descendit sicut
        pluvia in vellus, et sicut stillicidia stillantia super terram. Et vivet et dabitur ei de
        auro Arabiae, et adorabunt de ipso semper, tota die benedicent. Benedictus Dominus Deus
        Israel, qui facit mirabilia solus magna, et benedictum nomen majestatis ejus in aeternum in
        saeculum saeculi. Hic accipiet benedictionem a Domino et misericordiam a Deo. Tertius modus.
        Coram illo procident aethyopes et inimici. Reges Tharsis et insulae munera offerent reges
        Arabum. Parcet pauperi et inopi et animas pauperum. Quartus tonus. Gloria seculorum amen.
        Innuebant patri ejus. Seculorum amen. Vigilate animo. Hymnum dicite. Omnes autem vos fratres
        estis. Laudabo Deum meum. Primus modus. Dies diei eructat verbum, et nox nocti. Desiderium
        super aurum et lapidem pretiosum multum Si mei non fuerint dominati, tunc immaculatus ero,
        et emundabor. Secundus modus. Coeli enarrunt gloriam Dei, et opera manuum. Nam et servus tus
        custodiet ea, in custodiendo illa. Tertius modus. Magna est gloria ejus in salutari tuo,
        gloriam et magnum. Inveniatur manus tua omnibus inimicis tuis, dextera tua.]</p>
      <p xml:id="ANOCOBR0066">
        <pb n="[1037-38]"/>[PLCXXXII:1037-38; text: Quartus modus. Non sunt loquelae neque sermones,
        quorum non audiantur. Hic accipiet benedictionem a Domino, et misericordiam a Deo. Quoniam
        alieni insurrexerunt adversum me, et fortes quaesierunt animam meam, et non proposuerunt.
        Quintus modus. Justitiae Domini rectae laetificantes corda, praeceptum Domini. Sextus modus.
        Deus Deus meus rescipe me, quare me dereliquisti. Quintus Tonus. Gloria. seculorum amen.
        Solvite templum hoc. Vox clamantis. Psalmus: Confitebor tibi, Domine, in toto corde meo,
        quoniam audisti verba oris mei. Adorabo ad templum sanctum tuum, et confitebor nomini tuo.
        Super misericordia tua et veritate tua, quoniam. In quacumque die invocavero te exaudi me,
        multiplicabis. Confitebor tibi, Domine, omnes reges terrae, quoniam. Quoniam magna est
        gloria Domini, quoniam. Si ambulabis in medio tribulationis vivificabis me, et super iram
        inimicorum meorum extendes manum tuam, et salvum me fecit. Domine, retribue pro me, Domine,
        misericordia tua in seculum, et opera manum. Dominus regnavit, exultet terra, laetentur.
        Nubes et caligo in circuitu ejus, justitiam et judicium. Ignis ante ipsum praecedet, et
        inflammavit. Illuxerunt fulgura eius orbi terrae, vidit. Montes sicut cera fluxerunt a facie
        Domini, a facie. Annuntiaverunt coeli iustitiam ejus, et viderunt omnes. Confundantur omnes,
        qui adorant sculptilia, et qui gloriantur. Adorate eum omnes angeli ejus, audivit. Quoniam
        tu es Deus altissimus super omnem terram, nimis. Qui diligitis Dominum, odite malum,
        custodit Dominus. Lux orta est justo, et rectis corde laetitia, laetamini. De tono septimo.
        Gloria seculorum amen. Orabat Judas. Orante sancta Lucia. Benedictus Dominus Deus Israel,
        quia visitavit et fecit redemptionem plebis suae. Et erexit cornu salutis nobis, in domo
        David pueri sui. Sicut locutus est per os sanctorum. Venite post me. De tono octavo. Omnes
        gentes per gyrum. Hodie scietis. Propitius esto peccatis nostris.] <figure>
          <graphic url="/images/ANOCOBR_06GF.gif"/>
        </figure></p>
      <p xml:id="ANOCOBR0067">
        <pb n="[1039-40]"/>Haec itaque propter tardiores fratres exempli causa congesta sunt,
        abundantiore fortasse copia, quam decuerit. Non frustra tamen, si quis haec curat, nec
        supervacuae diligentiae objurgat. Hoc vero admonendum, quia quaedam non ejusdem toni
        antiphonae indiscretam initiorum similitudinem habent, ut in sequentiis, cui melo quaeque
        aptanda sit, videatur; et maxime cujusque cantus attendatur finis, in quo cujusque toni
        proprietas evidentius claret, verbi causa.</p>
      <p xml:id="ANOCOBR0068">[PLCXXXII:1039-40,1; text: A bimatu et infra occidit multos pueros
        Herodes propter Dominum. Ambulabunt mecum in albis, quoniam digni sunt, et non delebo nomina
        eorum de libro vitae.] <figure>
          <graphic url="/images/ANOCOBR_07GF.gif"/>
        </figure></p>
      <p xml:id="ANOCOBR0069">Hae quidem antiphonae simili principio ordiuntur, sed mox in processu
        discrepant, et una secundi, altera quarti toni malo deputanda apparet. Similiter in multis.
        Sunt etiam, ad quas canendi sunt psalmi juxta principalis melodiam, cum subjugalis habeant
        finem: aut juxta subjugalem modulentur, et in principalem desinant. Sunt, qui non in finalem
        sonum terminantur sed in graviorem, qui sub se est. Repetit autem neuma finalis illum, in
        quo legitime cantus consistit, et finit, ut:</p>
      <p xml:id="ANOCOBR0070">[PLCXXXII:1039-40,2; text: Scimus quoniam diligentibus Deum omnia
        cooperantur in bonum his, qui secundum propositum vocati sunt sancti.]</p>
      <p xml:id="ANOCOBR0071">Sunt quaedam notae, ad quas psalmi proprio modo non aptantur, quae
        conferendo magis insuinuari possunt. De caetero ante omnia sollicitus observandum, ut
        aequalitate diligenti cantilena promatur; qua utique si careat, praecipuo suo privatur jure,
        et legitima perfectione fraudatur. Sine hac quippe chorus concentu confunditur dissono, nec
        cum aliis concorditer quilibet cantare potest, nec solus docte. AEquitate plane
        pulchritudinem omnem nec minus quae auditu, quam quae visu percipitur, Deus auctor constare
        instituit, quia in mensura et pondere, in numero cuncta disposuit.</p>
      <p xml:id="ANOCOBR0072">Inaequalitas ergo cantionis cantica sacra non vitiet, non per momenta
        neuma quaelibet aut sonus indecenter protendatur aut contrahatur, non per incuriam in uno
        cantu, verbi gratia, responsorii vel caeterorum, segnius quam prius protrahi incipiatur.
        Item brevia quaeque impeditiosiora nont sint, quam conveniat brevibus. Verum omnia longa
        aequaliter longa, brevium sit par brevitas, exceptis distinctionibus, quae simili cautela in
        cantu observandae sunt. Omnia, quae diu, ad ea, quae non diu, legitimis inter se morulis
        numerose concurrant, et cantus quilibet totus eodem celeritatis tenore a fine usque ad finem
        peragatur. Hac tamen ratione servata, dum in cantu qui raptim canitur, circa finem, aut
        aliquando circa initium longiori mora melos protendendum est, aut cantus, qui morose
        canitur, modis celerioribus finiendus; ut pro modo brevitatis prolixitas prolongetur, et
        secundum moras longitudinis momenta formentur brevia, ut nec majore, nec minore, sed semper
        unum alterum duplo superet: dum canente quolibet respondetur ab alio unum morosius, servent
        utrique modum, nec unus altero impeditiosius aut celerius canat. Hac pariter diligentia
        custodita, ut voces in unum amborum coeant, nec qui succinit, humilius vel celsius
        respondeat, quam ille qui praecinit, sed quantum fieri valet, haec dissonantia caveatur.
        Sive ejusdem sint modi voces ambae, seu alia pro convenientia aut necessitate mutanda, sint
        tamen, prout servari potest, ambae aequisone. Modum autem eumdem vocis dico, donec in
        alteram transeat, et in novam mutetur.</p>
      <p xml:id="ANOCOBR0073">Praeterea quemadmodum psalmi, vel alia qualibet melodia ad rationem
        causae vel temporis, pro paucitate vero seu multitudine cantorum celsius vel humilius
        canendi sunt; nec enim indifferenti altitudinis modo cantum cujusque temporis modulari
        oportet, verbi gratia, matutina laetitia elatiore canore celebranda, quam nocturna synaxis;
        at nocturna quidem vigilanter sed temperate. Psalmi, qui continuatim cum suis antiphonis
        dicuntur ad vesperam duntaxat quinque aut quatuor, ad nocturnas sex vel tres, illi etiam qui
        ad matutinas deputati sunt, aut aequali elatione omnes imponendi, aut certe a primo ad
        extremum melodia gradatim debet et moderate in altum excrescere. Cantica quoque Evangelii
        altius et morosius caeteris, sicut inquam psalmis dicendis in efferendo et in submittendo
        ratio dictat modum, ita nihilominus quam producte vel correpte dici oportet. Verum sive
        morosius, sive celerius dicantur, hoc attendi semper debet, ut honestis et plenis neumis
        congruo celeritatis pronuntientur modo, ut nec nimiae productionis taedeat, nec eos
        irreverenti festinantia os ignobiliter canens ebulliat.</p>
      <p xml:id="ANOCOBR0074">In pronuntiatione psalmorum cum antiphonis semper principia versuum
        protendantur una scilicet longa syllaba, longa autem pro modo correptionis, quatenus chorus
        omnis pariter capere initia versuum possit, et concorditer perducere. Similiter versuum
        finis una vel duabus productis eadem longitudine syllabis, ut nec praeripiatur versus
        sequens praecedente nondum terminato, nec rursus intercapedo major sit inter versum et
        versum, quam finalium syllabarum legitima longitudo.</p>
      <p xml:id="ANOCOBR0075">Repetitio antiphonarum, quae in fine versuum inter cantandum fit,
        eadem qua psalmus celeritate <pb n="[1041-42]"/>percurrat: porro finito psalmo legitima
        productione producatur duplo duntaxat longius: excepto dum cantica evangelica sic morose
        psalluntur, ut non longiori, sed eadem morositate, antiphonam subsequi oporteat.</p>
      <p xml:id="ANOCOBR0076">Haec qualiacunque de psalmorum melodiis et aequitate canendi, prout
        potui, de diversis collecta descripsi, praejudicans illis, qui easdem modulationes licet
        aliter, non minus tamen bene, et fortasse melius habent. Quae canendi aequitas rhythmus
        Graece, Latine dicitur numerus: quod certe omne melos more metri diligenter mensurandum sit.
        Hanc magistri scholarum studiose inculcare discentibus debent, et ab initio infantes eadem
        aequalitatis sive numerositatis disciplina informare, inter cantandum aliqua pedum manuumve,
        vel qualibet alia percussione numerum instruere; ut a primaevo usu aequalium et inaequalium
        distantia calle eos (fortasse pateat, eos) laudis Dei disciplinam nosse, et cum supplici
        devotione scienter Deo obsequi.</p>
      <p xml:id="ANOCOBR0077">[PLCXXXII:1041-42; text: I. II. III. IV. V. VI. VII. VIII. Noanoeane,
        Noeagi, Noeanoeane, Noeane, Noeaaaeane] <figure>
          <graphic url="/images/ANOCOBR_08GF.gif"/>
        </figure></p>
      <p xml:id="ANOCOBR0078">Mira vides lector junioris verba Catonis.</p>
      <p xml:id="ANOCOBR0079">Has cole virtutes, salva sit alma fides.</p>
    </body>
  </text>
</TEI>

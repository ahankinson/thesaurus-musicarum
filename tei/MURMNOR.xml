<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Prefatio de Johannis de Muris Musica speculativa]</title>
        <title type="abbrev">MURMNOR</title>
        <author>Noricus, Conradus</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Andreas Giger</persName>
        </respStmt>
        <respStmt>
          <resp>C</resp>
          <persName>Anna Shparberg</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1999</date></editionStmt>
      <sourceDesc>
        <bibl type="edition">
          <emph>Johannis de Muris Musica speculativa</emph>, ed. Susan Fast, Musicological Studies,
          vol. 61 (Ottawa: The Institute of Mediaeval Music, 1994), 332â€“34. As a work, this treatise
          is in the public domain. As a raw transcription, this file is free of copyright and may be
          reproduced and distributed freely. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MURMNOR0001">
        <pb n="[332]"/>[Wi4 fol. 139r]</p>
      <p xml:id="MURMNOR0002">Musica est scientia recte modulandi</p>
      <p xml:id="MURMNOR0003">In illa sciencia et in qualibet alia sunt quattuor magis communia ut vult
        Phylosophus primo Posteriorum. Primum: si est; secundum: quid est; tertium: quia est;
        quartum: propter quid est. Ex istis questionibus incipiendum est hic et in omnibus aliis
        scienciis. Prima autem questio habetur per experienciam quia <pb n="[333]"/>musicam esse
        patet ad sensum que prima cognicio est. Nam per sensum auditus et visus, qui sunt sensus
        discernendi primo Posteriorum, percipimus sonorum consonancias et concordancias. Unde
        Bohecius in musica sua: si nullus esset auditus nulla omnino de vocibus racio dubitabilis
        extitisset, quia sonus proprium est auditus commune tamen visus.</p>
      <p xml:id="MURMNOR0004">Secunda questio solvitur dando multiplices diffiniciones musice. Nam
        musica est sciencia recte modulandi et hoc secundum Augustinum habet autem sonos
        inconsonancia debite conformare. Unde Ysidorus primo Ethymologiarum dicitur musica quasi
        musarum sciencia vel a musan instrumento musico generali et apto ad alia omnia musice
        instrumenta; vel a modusica [sic] id est ad modulamine dicta, que non est nisi in vocum
        debita consonancia. Consonancia autem secundum Bohecium est bona inter se in unum redacta
        concordia, vel sic: consonancia est acuti sonus gravisque suaviter venientis. Est autem
        duplex musica a sapientibus ordinata scilicet mundana et humana, vocalis seu instrumentalis.
        Mundana est in celo, stellas, spheris, orbibus et elementis. Et de hac nihil ad presens.
        Humana est in corpore et in anima humoribus spiritibus in complexione membrorum unionem
        patet. Nam armonia durante vivit homo, rupta vero eius proporcione moritur et de hac alibi
        habetur. Vocalis vero seu instrumentalis est sonorum in debita proporcione secundum numeros
        consonancia. Hoc est plures cantus sub vocum multitudine adequari et hoc in bona proporcione
        mediante qua anima et humanitus intellectus reddetur letificamus.</p>
      <p xml:id="MURMNOR0005">Primum genus musice considerant methaphizici. Patet nam ut metaphisicus
        considerat abstracta a materia ut de prima intelligencia angelis et aliis super celestibus.
        Secundum vero musicale genus considerant philosophi. Tercium vero genus appropriant sibi
        musici et iuxta hoc data est doctrina superius. Istud autem tercium genus in presenti [139v]
        speculatione habebit locum, non prima duo genera. Modo dicta ad terciam et quartam
        questiones dicetur unico motivo, quia quodamodo concidunt patet hoc quia ambe causam querunt
        licet diversi mode.</p>
      <p xml:id="MURMNOR0006">Multe igitur sunt cause assignande. Prima et precipua est ipsa delectano
        que secundum audtium dicitur ut patet manifeste in musica Bohecii. Nam ut vult Philosophus,
        humanus animus indiget necessario aliquibus delectacionibus exterioribus ad sui
        confortacionem sine quibus vix potest vivere homo et quibus habitis confortatur ad
        eliciendum opera virtuosa multe quoque alie cause assignatis. Confert eciam musica bene
        ordinata secundum Boecium ad mores, ad policiam, ad corporis sanitatem et ad salutem anime.
        Unde refert Bohecius qui hanc scienciam transtulit de greco in latinum quia Pythagoras caput
        et demonstrator huius sciencie precepit suis scolaribus post studium melodiis abdormire et
        per melodias euigilare ut melodia corporis humani suo simili sonorum melodia iuvaretur ac
        per sui equalia iustamque sonorum et numerorum proporcionem cogit hominem ad iusticiam et
        equalitatem morum ad debitum regimen police <pb n="[334]"/>naturaliter inclinari. Nam multos
        antiquos incontinentes ad castitatem reduxit et multos insanos ad usum racionis et per quam
        plurimos tristes ad letitiam ac inordinatas ymaginaciones ad constanciam deliberacionis aut
        mente debiles ac fragiles ad solacium egros ad pristinum statum et sanitatem deinde
        finaliter salutem impetrat cum ex doctrina omnium ad laudem et gloriam omnipotentis sit
        finaliter instituta. Nam scribitur in psalmo: tibi cherubin et seraphim incessabili voce
        proclamant; rursus et in psalterio decacordo psallam tibi. Propter quod et neccessaria est,
        sua declaracio est autem ut dictum duplex musica, una vocalis alia instrumentalis licet
        omnis vocalis sit instrumentalis distiguo tamen eam contra aliam in presenti: vocalis sit in
        vocibus corporum humanorum, instrumentalis vero sit multis modis, aut in pulsu nervorum, aut
        in flatu ventorum, aut in percussione tympanorum seu metallorum, aut in percussione
        organorum.</p>
      <p xml:id="MURMNOR0007">Et breviter tot modis sit quot sunt instrumenta varia et secundum hoc iste
        totus liber habebit duas partes principales. Prima erit de musica vocali et tractabitur in
        illa parte omnis condicio requirens necessario ad eam ut diffinicio [140r] soni et toni
        notularum ac figurarum. Secundum autem pars principalis docebit modum unius instrumenti
        videlicet cantum organum, quo ad omnes condiciones et principia istius sciencie ponendo ibi
        formam percuciendi tangendi chordas ac notularum ac figurarum disposicionem et earum
        differencias exempla, et alia ad predictam scienciam requisita modum autem servabo,
        videlicet istum primo ponam fundamenta et doctrinas musicorum in hac facultate expertorum,
        secundo subiungam exempla suorum dictorum et per posse declarabo. Et sic constabit totus
        iste liber ex duabus partibus principalibus et multis aliis parcialibus que omnia
        manifestentur secundum graciam a deo datam, quibus bene declaratis patebit sciencie
        musicalis validitas et per consequens causa finalis, que est salus anime consistens in
        beatifica trinitatis visione; in qua omnis musicalis dulcedo continetur quantam igitur ad
        primam partem principalem huius operis, sic precedam primo ponam tractatum redactum de
        musica Bohecii et dictis Pythagore in certas conclusiones per magistrum Ioannem de Muris,
        secundo in hac parte prima principali subiungam alia id est exempla et ea per posse
        declarabo.</p>
    </body>
  </text>
</TEI>
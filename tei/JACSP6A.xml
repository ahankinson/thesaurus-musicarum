<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Speculum musicae, Liber sextus</title>
        <title type="abbrev">JACSP6A</title>
        <author>Jacobus Leodiensis</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>John Gray</persName>
        </respStmt>
        <respStmt>
          <resp>C</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Peter Slemon</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1994</date></editionStmt>
      <sourceDesc>
        <bibl type="edition">
          <emph>Jacobi Leodiensis Speculum musicae</emph>, ed. Roger Bragard, Corpus scriptorum de
          musica, vol. 3/6 ([Rome]: American Institute of Musicology, 1973), 1â€“161. As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Iacobus Leodiensis: Speculum musicae</title>
          <idno type="LML">IAC. LEOD. spec.</idno>
        </bibl>
        <listWit>
          <witness>
            <idno type="RISM">F-Pn Lat. 7207 A, 1-227</idno>
          </witness>
          <witness>
            <idno type="RISM">F-Pn Lat. 7207, 1-293</idno>
          </witness>
          <witness>
            <idno type="RISM">I-Fl Plut. XXIX. 16, 54-124 (Extraits)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="JACSP6A0001">
        <pb n="[1]"/>Speculum musicae</p>
      <p xml:id="JACSP6A0002">Incipiunt capitula libri sexti Speculi musicae.</p>
      <p xml:id="JACSP6A0003">I. Prooemium in sexto libro Speculi musicae.</p>
      <p xml:id="JACSP6A0004">II. De trium consonantiarum speciebus.</p>
      <p xml:id="JACSP6A0005">III. Quae tactarum specierum voces habeant immobiles extremas et quae
        mobiles.</p>
      <p xml:id="JACSP6A0006">IIII. Quod ex speciebus diapason oriuntur modi vel tropi, qui etiam toni
        nuncupantur.</p>
      <p xml:id="JACSP6A0007">V. De numero et nominibus modorum vel tonorum antiquorum.</p>
      <p xml:id="JACSP6A0008">VI. Descriptio alphabeti graeci.</p>
      <p xml:id="JACSP6A0009">VII. Litterarum graecarum et aliarum quaedam proprietates.</p>
      <p xml:id="JACSP6A0010">VIII. Quod litterae graecae chordis adaptantur monochordi.</p>
      <p xml:id="JACSP6A0011">VIIII. Musicarum notarum graecarum per voces conveniens dispositio in
        tribus generibus.</p>
      <p xml:id="JACSP6A0012">X. Notarum graecarum non tantum in modo lydio, sed in ceteris modis
        descriptio.</p>
      <p xml:id="JACSP6A0013">XI. Descriptio tactarum notularum, modorum octo vel tonorum differentiam
        continens et ordinem.</p>
      <p xml:id="JACSP6A0014">XII. Tactarum descriptionum aliqualis explanatio.</p>
      <p xml:id="JACSP6A0015">XIII. Ratio descriptionum modorum prius positorum.</p>
      <p xml:id="JACSP6A0016">XIIII. Cur modus octavus ceteris sit appositus.</p>
      <p xml:id="JACSP6A0017">XV Prologus in quo dicta continuantur dicendis et quae dicenda sunt in
        quodam generali proponuntur.</p>
      <p xml:id="JACSP6A0018">XVI. Monochordum quare septem tantum contineat vocum discrimina.</p>
      <p xml:id="JACSP6A0019">
        <pb n="[2]"/>| [P1, 205r in marg.] XVII. Monochordum quare non sit contentum una
        diapason.</p>
      <p xml:id="JACSP6A0020">XVIII. Monochordum quare ultra bis procedat diapason.</p>
      <p xml:id="JACSP6A0021">XVIIII. Monochordum cur ad ter diapason non extenditur.</p>
      <p xml:id="JACSP6A0022">XX. Cur potius monochordum in tetrachorda divisum est quam in dichorda,
        trichorda vel pentachorda.</p>
      <p xml:id="JACSP6A0023">XXI. Quae virtus, quae perfectio sit numeri quaternarii.</p>
      <p xml:id="JACSP6A0024">XXII. Divisio tetrachordorum in monochordo contentorum secundum Guidonem
        et sequentes suos, et qualiter conveniant cum Boethii tetrachordis.</p>
      <p xml:id="JACSP6A0025">XXIII. Quare sub tetrachordo gravium vox quinta sub figura graeca
        .[Gamma]. sit addita.</p>
      <p xml:id="JACSP6A0026">XXIIII. Quare ceteris tetrachordis additum sit synemmenon id est .b.
        molle, et de comparatione .b. mollis ad .[sqb]. quadratum.</p>
      <p xml:id="JACSP6A0027">XXV. Monochordum quare non est divisum in penitus coniuncta tetrachorda
        vel in penitus disiuncta.</p>
      <p xml:id="JACSP6A0028">XXVI. Assignatio distinctioque dispositionis specierum diatessaron
        secundum Guidonem et sequaces suos.</p>
      <p xml:id="JACSP6A0029">XXVII. Comparatio tactae dispositionis tetrachordorum inter se.</p>
      <p xml:id="JACSP6A0030">XXVIII. Comparatio tactae dispositionis tetrachordorum ad illam quam
        assignat Boethius.</p>
      <p xml:id="JACSP6A0031">XXVIIII. Dispositio specierum diapente secundum Guidonem et sequaces
        suos.</p>
      <p xml:id="JACSP6A0032">XXX. Comparatio specierum positae dispositionis inter se et ad species
        diatessaron.</p>
      <p xml:id="JACSP6A0033">
        <pb n="[3]"/>XXXI. Comparatio specierum diatessaron et diapente metrorum pedibus.</p>
      <p xml:id="JACSP6A0034">XXXII. Alia specierum diatessaron et diapente figuralis descriptio.</p>
      <p xml:id="JACSP6A0035">XXXIII. Dispositio distinctioque specierum diapason secundum Guidonem et
        sequaces suos.</p>
      <p xml:id="JACSP6A0036">XXXIIII. De modorum numero.</p>
      <p xml:id="JACSP6A0037">XXXV. De modorum nominibus.</p>
      <p xml:id="JACSP6A0038">XXXVI. Quid sit modus vel tonus.</p>
      <p xml:id="JACSP6A0039">XXXVII. Quod toni vel modi sua habeant principia.</p>
      <p xml:id="JACSP6A0040">XXXVIII. Quod toni diversificantur in mediis.</p>
      <p xml:id="JACSP6A0041">XXXVIIII. De modorum vocibus finalibus.</p>
      <p xml:id="JACSP6A0042">XL. Quod a vocibus finalibus principaliter modi cognoscuntur.</p>
      <p xml:id="JACSP6A0043">XLI. Quod sint aliquae voces vel claves affinales.</p>
      <p xml:id="JACSP6A0044">XLII. Quod in modis quaedam sunt voces principales similiter et
        consonantiae.</p>
      <p xml:id="JACSP6A0045">XLIII. Quid sit primus modus secundum Guidonem.</p>
      <p xml:id="JACSP6A0046">XLIIII. Quid sit secundus modus vel tonus secundum Guidonem.</p>
      <p xml:id="JACSP6A0047">XLV. Quid sit authentus deuterus vel tertius tonus secundum Guidonem.</p>
      <p xml:id="JACSP6A0048">XLVI. De quarto tono quid sit secundum Guidonem et quae eius
        principia.</p>
      <p xml:id="JACSP6A0049">XLVII. Quid sit tonus quintus et quae principia secundum Guidonem.</p>
      <p xml:id="JACSP6A0050">XLVIII. Quid sit tonus sextus Guidonice et quae eius principia.</p>
      <p xml:id="JACSP6A0051">XLVIIII. Modus septimus quid sit secundum Guidonem et quae principia
        eius.</p>
      <p xml:id="JACSP6A0052">L. Quid sit octavus modus et quae principia eius secundum Guidonem.</p>
      <p xml:id="JACSP6A0053">LI. Modorum inter se comparatio quantum ad aliquas convenientias et
        proprietates.</p>
      <p xml:id="JACSP6A0054">
        <pb n="[4]"/>LII. Modorum comparatio quantum ad species diapason, diapente et diatessaron
        quibus innituntur.</p>
      <p xml:id="JACSP6A0055">LIII. Modorum comparatio quantum ad .b. et .[sqb].; qui isto et qui illo
        magis uti debeant vel possint.</p>
      <p xml:id="JACSP6A0056">LIIII. De vocum similitudine et clavium diversarum affinitate.</p>
      <p xml:id="JACSP6A0057">LV. Utrum inter vocem primam .A. et secundam .B. sit ponenda aliqua media,
        sicut inter octavam .a. et secundam nonam .[sqb].</p>
      <p xml:id="JACSP6A0058">LVI. Metrica tonorum expositio atque commendatio.</p>
      <p xml:id="JACSP6A0059">LVII. Tonorum figuralis castralis descriptio.</p>
      <p xml:id="JACSP6A0060">LVIII. Modorum nuptialis et chorealis descriptio.</p>
      <p xml:id="JACSP6A0061">LVIIII. Tonorum quadripartita descriptio.</p>
      <p xml:id="JACSP6A0062">LX. Prologus in quo dicta continuantur dicendis, et utilitas tangitur
        dicendorum.</p>
      <p xml:id="JACSP6A0063">LXI. De litteris vel signis monochordi.</p>
      <p xml:id="JACSP6A0064">LXII. De vocibus monochordi, de ipsarum nominibus, et de numero ac
        dispositione earumdem.</p>
      <p xml:id="JACSP6A0065">LXIII. De vocum coniunctione cum signis monochordi vel litteris.</p>
      <p xml:id="JACSP6A0066">| [P1, 205v in marg.] LXIIII. De vocum proprietatibus vel modis
        cantandi.</p>
      <p xml:id="JACSP6A0067">LXV. De vocum inter se regularibus mutationibus.</p>
      <p xml:id="JACSP6A0068">LXVI. De vocum inter se mutationibus irregularibus.</p>
      <p xml:id="JACSP6A0069">LXVII. De vocum inaequalium coniunctione in quodam generali.</p>
      <p xml:id="JACSP6A0070">LXVIII. De vocum constitutionibus et formulis.</p>
      <p xml:id="JACSP6A0071">LXVIIII. Alia quaedam specialis vocum inaequalium et consonantiarum
        secundum Guidonem coniunctio.</p>
      <p xml:id="JACSP6A0072">LXX. Quid sit cantus et quid cantare.</p>
      <p xml:id="JACSP6A0073">LXXI. Cantus divisio.</p>
      <p xml:id="JACSP6A0074">LXXII. De notis et figuris cantuum musicis.</p>
      <p xml:id="JACSP6A0075">LXXIII. De modo notandi cantus planos secundum tactas notas.</p>
      <p xml:id="JACSP6A0076">
        <pb n="[5]"/>LXXIIII. Quod cantus, secundum diversam materiam et hominum dispositiones,
        distinguuntur et quod cantuum varietates per tonorum conditiones exprimuntur.</p>
      <p xml:id="JACSP6A0077">LXXV. De cantuum et tonorum regularibus distinctionibus.</p>
      <p xml:id="JACSP6A0078">LXXVI. De tono cantuum terminatorum in ut vel in la.</p>
      <p xml:id="JACSP6A0079">LXXVII. De cantuum irregularitate.</p>
      <p xml:id="JACSP6A0080">LXXVIII. De tono cantuum irregularium.</p>
      <p xml:id="JACSP6A0081">LXXVIIII. De cantuum tenoribus.</p>
      <p xml:id="JACSP6A0082">LXXX. De differentiis tonorum vel "saeculorum, amen" in generali.</p>
      <p xml:id="JACSP6A0083">LXXXI. Qualiter, per tenores et "saeculorum" differentias, antiphonarum et
        introituum tonus cognoscatur.</p>
      <p xml:id="JACSP6A0084">LXXXII. Quod per quasdam cantuum formulas vel litteras tonus in antiphonis
        discernatur.</p>
      <p xml:id="JACSP6A0085">LXXXIII. Quid sit psalmodialis intonatio.</p>
      <p xml:id="JACSP6A0086">LXXXIIII. De principiis cantuum primi toni.</p>
      <p xml:id="JACSP6A0087">LXXXV. De differentiis "saeculorum" primi toni.</p>
      <p xml:id="JACSP6A0088">LXXXVI. De intonatione primi toni quantum ad antiphonas.</p>
      <p xml:id="JACSP6A0089">LXXXVII. De differentiis et missarum introituum intonatione et quibusdam
        aliis ad tonum primum pertinentibus.</p>
      <p xml:id="JACSP6A0090">LXXXVIII. De principiis cantuum toni secundi.</p>
      <p xml:id="JACSP6A0091">LXXXVIIII. De differentiis secundi toni, de intonatione, et aliis
        quibusdam.</p>
      <p xml:id="JACSP6A0092">XC. De principiis cantuum tertii toni.</p>
      <p xml:id="JACSP6A0093">XCI. De differentiis tertii toni.</p>
      <p xml:id="JACSP6A0094">XCII. De intonatione tertii toni quantum ad antiphonas.</p>
      <p xml:id="JACSP6A0095">XCIII. De differentiis et intonatione missarum introituum et quibusdam
        aliis pertinentibus ad tertium tonum.</p>
      <p xml:id="JACSP6A0096">XCIIII. De principiis et differentiis quarti toni.</p>
      <p xml:id="JACSP6A0097">XCV. De intonatione antiphonarum et introituum quarti toni et de aliis
        quibusdam ad ipsum pertinentibus.</p>
      <p xml:id="JACSP6A0098">XCVI. De principiis, differentiis et intonatione quinti toni.</p>
      <p xml:id="JACSP6A0099">
        <pb n="[6]"/>XCVII. De principiis et differentiis sexti toni.</p>
      <p xml:id="JACSP6A0100">XCVIII. De intonatione sexti toni et aliis quibusdam ad ipsum
        pertinentibus.</p>
      <p xml:id="JACSP6A0101">XCVIIII. De principiis septimi toni.</p>
      <p xml:id="JACSP6A0102">C. De differentiis septimi toni.</p>
      <p xml:id="JACSP6A0103">CI. De intonatione septimi toni et de quibusdam aliis ad ipsum
        pertinentibus.</p>
      <p xml:id="JACSP6A0104">CII. De principiis et differentiis octavi toni.</p>
      <p xml:id="JACSP6A0105">CIII. De intonatione octavi toni et de quibusdam aliis ad octavum tonum
        pertinentibus.</p>
      <p xml:id="JACSP6A0106">CIIII. Per quae principia et modos incipiendi cantum aliquem esse primi
        toni cognoscatur.</p>
      <p xml:id="JACSP6A0107">CV. Per quae principia et modos incipiendi cantum aliquem esse secundi
        toni indicetur.</p>
      <p xml:id="JACSP6A0108">CVI. Quibus ex principiis et incipiendi modis tonus tertius
        cognoscatur.</p>
      <p xml:id="JACSP6A0109">CVII. Quibus ex principiis et incipiendi modis tonus quartus
        cognoscatur.</p>
      <p xml:id="JACSP6A0110">CVIII. Qualibus ex principiis et incipiendi modis tonus quintus
        agnoscatur.</p>
      <p xml:id="JACSP6A0111">CVIIII. Qualibus ex principiis et modis incipiendi tonus sextus
        cognoscatur.</p>
      <p xml:id="JACSP6A0112">CX. Qualibus ex principiis et modis incipiendi tonus septimus a ceteris
        discernatur.</p>
      <p xml:id="JACSP6A0113">CXI. Quae sint principia et modi incipiendi ex quibus cantus aliquis esse
        toni octavi agnoscatur.</p>
      <p xml:id="JACSP6A0114">CXII. Comparatio tractatuum prius habitorum de modis vel tonis penes
        convenientiam.</p>
      <p xml:id="JACSP6A0115">CXIII. Comparatio tactorum tractatuum inter se penes differentiam.</p>
      <p xml:id="JACSP6A0116">Expliciunt capitula sexti libri Speculae musicae.</p>
      <p xml:id="JACSP6A0117">
        <pb n="[7]"/>Incipit liber sextus Speculi musicae.</p>
      <p xml:id="JACSP6A0118">| [P1, 206r in marg.] Capitulum I.</p>
      <p xml:id="JACSP6A0119">Prooemium in libro sexto Speculi musicae.</p>
      <p xml:id="JACSP6A0120">Unumquodque opus tanto laudabilius est necnon utilius, quanto per illud ad
        bonum aliquod plures informamur, siquidem bonum tanto melius est quanto communius. Maius
        enim, secundum Philosophum, atque perfectius est bonum quod toti proficit civitati vel
        communitati quam uni de civitate. Et amabile si sit bonum quod idem valet uni et soli,
        melius tamen et divinius quod genti et civitati; juxta quod sumptum est quod bonum quanto
        communius, tanto divinius.</p>
      <p xml:id="JACSP6A0121">Cum igitur musica, sicut libro primo tactum est, diversis hominum statibus
        se coaptet maioribus et minoribus, subtilioribus et rudioribus, minus peritis in scientiis
        et in philosophia magis imbutis, optavi iuxta modicum posse meum in hoc Musicae Speculo
        taliter me musicae dispositioni conformare ut variis hominum conditionibus deservirem,
        quatinus videlicet in eo subtiliores et ingeniis capaciores musicam theoricam diligentes
        consonantiarum in naturis, in ipsarum proportionibus, in earundem propriis ac communibus
        proprietatibus, unde secundum intellectum recrearentur, aspicerent; simpliciores vero
        minusque capaces quibus praxis amplius convenit, unde in cantu aliqualiter atque in hiis
        quae cantum respiciunt informarentur, reperirent.</p>
      <p xml:id="JACSP6A0122">Quia igitur libri praecedentes amplius musicae deserviunt theoricae quam
        practicae (in illis enim quasi tota continetur Boethii Musica quae potius speculativa est
        quam practica; de ea enim dicit Guido quod non cantoribus, sed solis philosophis utilis
        est), volo propterea, in eo quod restat de hoc opere, uberius ad musicam practicam
        descendere.</p>
      <p xml:id="JACSP6A0123">Tractabitur enim in hoc sexto libro de modis, tropis vel tonis antiquis et
        modernis, de ipsorum differentiis quae a <pb n="[8]"/>nonnullis "saeculorum" nuncupantur, de
        modorum vel tonorum super psalmos regularibus intonationibus, circa finem huius sexti libri;
        et cum modi vel toni proprietates quaedam sint cantuum, tractabitur hic de cantu et de
        multis quae ad artificialiter cantandum scire expedit.</p>
      <p xml:id="JACSP6A0124">Dicetur autem primo de modis vel tonis, prout de illis loquitur Boethius.
        Infra autem dicemus de eisdem prout sequentes Boethium, ut Guido monachus et alii quidem,
        quorum tractatus vidi, loquuntur de illis. Aliter enim tractant Antiqui de modis vel tonis,
        aliter Intermedii, aliter Moderni; et quia Boethius posuit modos vel tonos nasci ex diapason
        speciebus, aliqua de speciebus illis prius tacta repetentur.</p>
      <p xml:id="JACSP6A0125">Item cum singulos modos vel tonos Boethius notare doceat graecis litteris,
        aliquid dicetur de illis.</p>
      <p xml:id="JACSP6A0126">Capitulum II.</p>
      <p xml:id="JACSP6A0127">De trium consonantiarum speciebus.</p>
      <p xml:id="JACSP6A0128">Tractare volens Boethius de speciebus primarum consonantiarum quae sunt
        diapason, diapente et diatessaron, quid intelligat per species primo manifestat dicens:
        Species est quaedam positio propriam habens formam secundum unumquodque genus in
        uniuscuiusque proportionis consonantiam facientis terminis constituta. Species dicitur
        positio, idest ordinatio vocum, habens propriam formam secundum unumquodque genus
        diatonicum, chromaticum et enharmoniacum, quia alia est vocum positio vel ordinatio in
        genere uno quam in alio. Haec autem positio seu ordinata vocum dispositio constituta est in
        terminis uniuscuiusque proportionis consonantiam facientis, quia sicut proportio non exit
        terminos suos, sic nec species, verbi gratia, sicut sesquitertia proportio, quae est ipsius
        diatessaron, nunquam se extendit. Et similiter est de speciebus ipsius diapente et quantum
        ad proportionales numeros et quantum ad sonos. Omnis enim species ipsius diapente fundatur
        in sesqualtera proportione, et quantum ad extremas voces solam consonantiam resonat quae est
        diapente. Sic est de speciebus ipsius diapason.</p>
      <p xml:id="JACSP6A0129">
        <pb n="[9]"/>Taxantur autem species alicuius consonantiae secundum voces illius, et numerus
        specierum ex numero vocum, ut tot species habeat aliqua consonantia quot voces, una excepta.
        Et ideo cum diatessaron quattuor includat voces, habet diatessaron tres species, diapente
        quattuor, et quinque continet voces, diapason, quantum ad hoc, septem, cum octo constet
        vocibus. Sufficiat hoc declarare.</p>
      <p xml:id="JACSP6A0130">In genere diatonico accipiantur XIIII numeri ab hypate hypaton usque in
        neten hyperboleon inclusive et disponantur sic: sit .A. hypate hypaton, .B. parhypate
        hypaton, .C. lichanos hypaton, .D. hypate meson, .E. parhypate meson, .F. lichanos meson,
        .G. mese, .H. paramese, .K. trite diezeugmenon, .L. paranete diezeugmenon, .M. nete
        diezeugmenon, .N. trite hyperboleon, .X. paranete hyperboleon, .O. nete hyperboleon. Ab
        hypate igitur hypaton ad paramesen est diapason consonantia; a lichano hypaton ad mesen,
        diapente; ab hypate meson in mesen, diatessaron.</p>
      <p xml:id="JACSP6A0131">Erit igitur diapason quidem octo chordarum vel vocum, diapente quinque,
        diatessaron quattuor. Ac per hoc habebit diatessaron tres species, diapente quattuor,
        diapason septem. Semper enim una species minus erit communiter quam fuerint voces. Ut autem
        ipsius diatessaron species ordiamur | [P1, 206v in marg.] a mese, prima et principalis erit
        a .G., quae est mese, in .D., quae est hypate meson in descendendo; secunda ab .F., quae est
        lichanos meson, in .C., quae est lichanos hypaton; tertia ab .E., quae est parhypate meson,
        in .B., quae est parhypate hypaton. Huc usque tactae diatessaron species progrediuntur et
        non ultra, quia huc usque tactae species binos ad minus includunt nervos eiusdem
        diatessaron. Dico "binos ad minus", quia cum diatessaron includat quattuor nervos vel voces
        et in qualibet specie ipsius salvatur diatessaron. Prima et principalis species, secundum
        quattuor suos nervos, est quasi fundamentum aliarum duarum specierum. Habet autem secunda
        species tres nervos de priore, et unum sumit extra, ut de principali specie, quae est inter
        .G. et .D., secunda species retinet .F.E.D., et accepit extra .C., scilicet lichanon
        hypaton. Tertia vero species de prima et principali duos retinet nervos, scilicet .E. et
        .D., et duos sumit extra, scilicet .C. et .B. Si vero a voce quarta primae et principalis
        tactae diatessaron, idest ab ipsa .D., quarta taxetur <pb n="[10]"/>species illa unum solum
        nervum illius speciei quae est G.D., continebit, scilicet .D., et tres sumit extra, scilicet
        .C.B.A.; et ideo diatessaron consonantia, quae est inter .D. et .A., idest inter hypaten
        meson et hypaten hypaton, exit diatessaron, quae est inter .G. et .D.; nec est illius
        species.</p>
      <p xml:id="JACSP6A0132">Est autem notandum Boethium texere tactas diatessaron species in
        descendendo, scilicet a mese in hypaten meson. Possent autem disponi e converso, scilicet ab
        hypate meson in mesen, et tunc a quarto nervo qui est .G., scilicet mese, nulla prioris
        texeretur, quia tunc diatessaron quattuor haberet species.</p>
      <p xml:id="JACSP6A0133">Et idem quantum ad hoc est iudicium de speciebus ipsius diapente et
        diapason, de quibus consequenter est dicendum.</p>
      <p xml:id="JACSP6A0134">Diapente quattuor species in depositione ab .H., idest a paramese in .D.,
        idest in hypaten meson, sic taxentur: prima iam tacta est, scilicet ab .H. in .D., secunda a
        .G. in .C., tertia ab .F. in .B., quarta ab .E. in .A. Hae species non procedunt ultra
        propter tactam rationem de speciebus ipsius diatessaron. Sed haec quarta species non
        continet diapente, sed semitritonum. Ideo alii has species alibi disponunt, ut infra
        patebit.</p>
      <p xml:id="JACSP6A0135">Diapason vero septem species in descendendo disponantur ab .O. in .G.,
        idest a nete hyperboleon in mesen, et haec sit prima; secunda ab .X. in .F., idest a
        paranete hyperboleon in lichanon meson, tertia ab .N. ad .E., idest a trite hyperboleon ad
        parhypaten meson, quarta ab .M. ad .D., idest a nete diezeugmenon ad hypaten meson, quinta
        ab .L. in .C., idest a paranete diezeugmenon ad lichanon hypaton, sexta a .K. in .B., hoc
        est a trite diezeugmenon in parhypaten hypaton, septima ab .H. ad .A., hoc est a paramese in
        hypaten hypaton.</p>
      <p xml:id="JACSP6A0136">De his infra ponetur exemplum.</p>
      <p xml:id="JACSP6A0137">
        <pb n="[11]"/>Capitulum III.</p>
      <p xml:id="JACSP6A0138">Quae tactarum specierum voces habeant immobiles extremas et quae
        mobiles.</p>
      <p xml:id="JACSP6A0139">Liquet autem ex dictis et dicendis cum ipsius diatessaron tres sint
        species, illarum sola voces extremas habet immobiles, ubicumque taxentur in monochordo
        species illae. Nam si ab hypate hypaton incipiam texere ipsius diatessaron species, habebit
        haec, quae prima est, voces stabiles vel immobiles extremas, scilicet .A. et .D, idest
        hypate hypaton et hypate meson. Aliae autem duae species mobiles sunt quia non statutis
        vocibus terminantur, us sunt .B., .E. et .C., .F., quia parhypate hypaton et parhypate
        meson, quantum ad .B., .E., et lichanos hypaton et lichanos meson, quantum ad .C., .F.,
        mobiles esse monstratum prius est.</p>
      <p xml:id="JACSP6A0140">Idem autem apparet, si ab hypate meson diatessaron consonantiam inchoemus.
        Haec enim species ipsius diatessaron voces habet stabiles quae sunt .D., .G., et haec prima
        est in hoc ordine quae continetur inter hypaten meson et mesen. Reliquae autem duae non
        habent voces stabiles, ut sunt .E., .h., idest parhypate meson et trite synemmenon, et .F.,
        .K., idest lichanos meson et trite diezeugmenon. Hae enim voces mobiles sunt. Est autem
        notandum quod hic pro paramese posui trite synemmenon quia inter parhypaten meson et
        paramesen non est diatessaron, sed tritonus qui superat diatessaron in maiore semitonio quod
        est apotome. Et illud continetur inter paramesen et triten synemmenon, quantum ad genus
        diatonicum et chromaticum. Etiam parameses chorda stabilis est, ut statim dicetur; unde
        sequitur in Boethii textu sic: Rursus si eandem diatessaron paramese suscipiat ordiendam,
        habebit haec prima species extremas voces stabiles quae sunt .H., .M., idest paramese et
        nete diezeugmenon. Nam ceterae quae sunt .K., .N., idest trite diezeugmenon et trite
        hyperboleon et .L., .X., idest paranete diezeugmenon et paranete hyperboleon, mobiles voces
        esse diximus.</p>
      <p xml:id="JACSP6A0141">Sic igitur patet quod in primis et principalioribus tetrachordis
        diatessaron resonantibus prius descriptis voces extremae <pb n="[12]"/>stabiles sunt. Non
        sic autem est de speciebus illis annexis quia voces extremas habent mobiles.</p>
      <p xml:id="JACSP6A0142">Et est notandum quod extremae ipsius diatessaron voces, quantum ad
        distinctas iam tactas species, aliqualiter in nominibus conveniunt. Nam inter hypaten
        hypaton et | [P1, 207r in marg.] hypaten meson diatessaron est. Similiter inter parhypaten
        hypaton et parhypaten meson, et consimiliter inter lichanon hypaton et lichanon meson; sic
        in multis aliis, etsi non omnibus. Et cum ordinatae sint tactae ipsius diatessaron species
        in depositione, consimiliter disponi possent in elevatione et perveniret idem quod
        prius.</p>
      <p xml:id="JACSP6A0143">Consequenter dicendum est de speciebus ipsius diapente quae, cum sint
        quattuor, duae tamen illarum voces extremas habent immobiles. Si enim ordiamur ipsas ab
        hypate meson, habebit. D., .H. quae prima species est, voces extremas stabiles, idest
        hypaten meson et paramesen. Adhuc quarta quae est inter .G. et .M., idest mesen et neten
        diezeugmenon, voces extremas habet immobiles. Reliquae vero duae species, quae mediant inter
        praedictas quae sunt .E., .K. et .F., .L., minime clausae sunt statutis et stabilibus
        vocibus. Nam parhypate meson et trite diezeugmenon, quantum ad speciem secundam, lichanos
        meson et paranete diezeugmenon instabiles approbantur.</p>
      <p xml:id="JACSP6A0144">Similis ratio erit si a nete diezeugmenon descendendo in mesen ad partem
        gravem species ipsius diapente sumant initium. Erunt enim ibi duae species, voces extremas
        habentes stabiles, prima scilicet et quarta. Aliae autem duae mobiles, ut secunda et tertia.
        Illae enim easdem extremas habent voces sicut et eae quae prius tactae sunt.</p>
      <p xml:id="JACSP6A0145">Sed si alibi quam in locis praetactis species ipsius diapente velis
        inchoare, non invenientur ibi species duae voces extremas habentes stabiles, sed una tantum.
        Sive enim a mese, sive a nete hyperboleon has consonantias in partem graviorem inchoemus
        descendendo, duarum, quae statutis vocibus cohaereantur vel terminentur, non poterit esse
        distinctio, sed unius tantum.</p>
      <p xml:id="JACSP6A0146">Ulterius de diapason VII speciebus dicimus quod inter ipsas tres sunt
        extremas voces habentes stabiles, sive ab hypate hypaton in paramesen ascendendo, sive, e
        converso, a nete hyperboleon in mesen descendendo ordo sumatur.</p>
      <p xml:id="JACSP6A0147">
        <pb n="[13]"/>Tres tantum species invenirentur quae vocibus coercentur immobilibus, scilicet
        prima, quarta et septima. Aliae autem species voces extremas habent mobiles. Nam ab hypate
        hypaton ordientibus una et prima est ab .A. quae terminatur in paramesen; haec voces
        extremas habet immobiles. Alia, quae voces extremas habet stabiles, est ea quae inter .D. et
        .M., idest inter hypaten meson et neten diezeugmenon, et haec est quarta species. Adhuc
        species septima, quae est inter .G. et .O., idest inter mesen et neten hyperboleon, voces
        extremas habet immobiles. Reliquarum vero specierum voces extremae stabiles non sunt ut
        secunda existens inter .B. et .K., idest inter parhypaten hypaton et triten diezeugmenon;
        tertia contenta inter .C. et .L., hoc est inter lichanon hypaton et paraneten diezeugmenon;
        quinta quae est inter .E. et .N., idest inter parhypaten meson et triten hyperboleon; necnon
        et sexta existens inter .F. et .X., idest inter lichanon meson et paraneten hyperboleon.
        Harum quattuor specierum extremae voces immobiles non sunt, ut ex supradictis in libro
        quinto patet.</p>
      <p xml:id="JACSP6A0148">Similiter autem esset et per easdem voces, si e converso tactae species
        disponerentur descendendo a nete hyperboleon quantum ad primam speciem in mesen; secunda a
        paranete hyperboleon in lichanon meson, id est ab .X. in .F., tertia a trite hyperboleon in
        parhypaten meson, id est ab .N. in .E..</p>
      <p xml:id="JACSP6A0149">Quantum igitur ad tres species ipsius diatessaron, una tantum est quae
        voces extremas habet immobiles; quantum ad quattuor species ipsius diapente, duae; quantum
        ad septem species ipsius diapason, tres.</p>
      <p xml:id="JACSP6A0150">Sed diatessaron species in pluribus locis monochordi possunt inchoari quam
        ipsius diapente; et ipsius diapente quam ipsius diapason. Horum autem notitiam sequens
        descriptio faciet esse notiorem:</p>
      <p xml:id="JACSP6A0151">
        <pb n="[14]"/>[P1, 207v in marg.] [CSMIII/6:14; text: A, B, C, D, E, F, G, h, H, K, L, M, N,
        X, O, Semitonium, Tonus, Hypate hypaton, Parhypate hypaton, Lichanos hypaton, Hypate meson,
        Parhypate meson, Lichanos meson, Mese, Semitonium minus, Trite synemmenon, Semitonium maius,
        Paramese, Trite diezeugmenon, Paranete diezeugmenon, Nete diezeugmenon, Trite hyperboleon,
        Paranete hyperboleon, Nete hyperboleon, Stabilis] <figure>
          <graphic url="/images/JACSP6A_01GF.gif"/>
        </figure></p>
      <p xml:id="JACSP6A0152">
        <pb n="[15]"/>Capitulum IIII.</p>
      <p xml:id="JACSP6A0153">Quod ex speciebus diapason oriuntur modi vel tropi, qui etiam toni
        nuncupantur.</p>
      <p xml:id="JACSP6A0154">Dimittens loqui Boethius de specibus diapente et diatessaron, prosequendo
        de speciebus ipsius diapason, dicit quod ab illis existunt quaedam cantuum proprietates quae
        modi vocantur quos eosdem aliqui tropos vel tonos nominant.</p>
      <p xml:id="JACSP6A0155">Videndum est igitur de illis quid sint, quot sint, qualiter nominentur,
        qualiter distinguantur, et qualiter eorum cantus secundum Antiquos notentur.</p>
      <p xml:id="JACSP6A0156">Modi, tropi vel toni, secundum Boethium, sunt constitutiones, idest
        constitutionum sive cantuum proprietates, in totis vocum ordinibus gravitate vel acumine
        differentes.</p>
      <p xml:id="JACSP6A0157">Dixi autem tropos vel modos esse constitutiones, idest constitutionum sive
        cantuum proprietates quia non est sic intelligendum ut constitutio, quam importat modus,
        tropus vel tonus, sit totus aliquis cantus quantum ad suum processus principium, medium
        atque finem. Non enim dicimus de cantu aliquo sive sit antiphona, sive responsorium, sive
        graduale, sive cantus alius, quod sit talis tonus, puta primus, secundus, tertius et sic de
        aliis quantum ad modernas nuncupationes de quibus infra dicetur; sed dicimus quod est talis
        modi scilicet primi, secundi, vel tertii, sic de ceteris.</p>
      <p xml:id="JACSP6A0158">Per hoc autem quod tropi vel modi dicuntur constitutiones, in totis vocum
        ordinibus distinguuntur a consonantiis per se sumptis. Modi enim tropi vel toni totum unum
        cantum respiciunt quantum ad ordinem et coniunctionem vocum in toto cantu aliquo qui ex
        multis coniunctionibus vel partialibus | [P1, 208r in marg.] consonantiis, semitoniis,
        tonis, semiditonis, ditonis, sic de aliis, conficitur et integratur. Consonantia autem
        aliqua principaliter respicit extremas suas voces quarum importat mixtionem. Quod autem
        constitutiones differentes sint gravitate vel acumine, ad ipsarum pertinet distinctionem,
        quia constitutio una graviores voces habet quam alia, et similiter modus unus quam alius, ut
        patebit infra.</p>
      <p xml:id="JACSP6A0159">
        <pb n="[16]"/>Cum autem tropi vel modi dicantur constitutiones, quid per constitutionem
        Boethius intelligat aperte dicens, constitutio est plenum veluti modulationis corpus ex
        consonantiarum coniunctione consistens, hoc est quaedam proprietas corpus totius
        modulationis, idest totius alicuius cantus, respiciens, qui quidem cantus vel quae modulatio
        ex consonantiarum debitis et variis coniunctionibus conficitur, sicut totum ex suis debito
        modo dispositis partibus.</p>
      <p xml:id="JACSP6A0160">Restringere videtur Boethius constitutiones ad cantus qui in suo processu
        ad quattuor attingunt consonantias, concludendo tamen partiales illarum partes, scilicet ad
        cantus illos qui in suo processu includunt diapason vel diapente cum diapason, vel
        diatessaron cum diapason, vel bis diapason. Cum enim dixit quod constitutio est plenum
        veluti modulationis corpus ex consonantiarum coniunctione consistens, statim infert quale
        est diapason, diapente et diapason, diatessaron et diapason, vel bis diapason. Unde
        exemplificans de illis et primo de diapason, est, inquit, diapason constitutio a
        proslambanomeno in mesen, ceteris quae sunt mediae vocibus adunatis et adnumeratis, vel a
        mese rursus in neten hyperboleon cum vocibus interiectis, vel ab hypate meson in neten
        diezeugmenon cum his quas extremae voces medias claudunt, diapason autem et diapente a
        proslambanomeno in neten diezeugmenon intermediis vocibus numeratis cum illis. Diapason vero
        et diatessaron constitutio est ea quae continetur inter proslambanomenon et neten synemmenon
        quae realiter eadem est in genere diatonico cum paranete diezeugmenon, cum his vocibus quae
        in medio sunt interiectae. Bis autem diapason a proslambanomeno in neten hyperboleon cum his
        vocibus quae in medio sunt interpositae, consideratur.</p>
      <p xml:id="JACSP6A0161">Est autem notandum quod, secundum tactam sententiam, illi cantus qui non
        includunt diapason, non sunt constitutiones; et cum modus, vel tropus, vel tonus sint
        constitutiones, non erunt cantus illi alicuius modi vel toni quia modi vel toni ex speciebus
        nascuntur ipsius diapason. Quaelibet autem species diapason includit diapason. Non sic autem
        nunc modis utimur et tonis quia multi cantus modo dicuntur alicuius modi vel toni, qui non
        includunt diapason et nec diapente et nec diatessaron.</p>
      <p xml:id="JACSP6A0162">
        <pb n="[17]"/>Capitulum V.</p>
      <p xml:id="JACSP6A0163">De numero et nominibus modorum vel tonorum antiquorum.</p>
      <p xml:id="JACSP6A0164">Prius est dictum quod ex diapason consonantiae speciebus existunt
        constitutiones quae appellantur modi, tropi, vel toni. Item dictum est quod tacti modi vel
        tropi sunt constitutiones in totis vocum ordinibus gravitate vel acumine differentes, et
        quod hae locum habent in prius tactis consonantiis cum intermediis vocibus quas includunt,
        scilicet in diapason, in diapason cum diapente, in diapason cum diatessaron, in bis
        diapason.</p>
      <p xml:id="JACSP6A0165">Ulterius prosequens Boethius de illis dicit quod si quis has
        constitutiones totas, quantum scilicet ad omnes voces suas, faciat acutiores, vel in gravius
        totas remittat, ut una altius incipiat quam alia, vel bassius, tunc, secundum septem
        supradictas species ipsius diapason, efficiet modos sive tonos septem quarum nomina sunt
        haec: hypodorius qui est gravissimus inter ceteros, hypophrygius, hypolydius, dorius,
        phrygius, lydius, mixolydius, et octavus addetur infra qui est hypermixolydius.</p>
      <p xml:id="JACSP6A0166">Tangens autem Boethius tactorum modorum ordinem et distinctionem in quodam
        generali dicit: Sit in genere diatonico vocum ordo dispositus a proslambanomeno in neten
        hyperboleon, atque his sit primus modus et gravissimus qui dicitur hypodorius. Quod si quis
        ulterius proslambanomenon in acumen intendat tono, ceterasque voces omnes sequentes usque in
        neten hyperboleon tono faciat acutiores, talis ordo totus erit acutior in tono quam fuerit
        prior, et talis constitutio sic acutior effecta vocatur modus hypophrygius. Ulterius, si a
        modo hypophrygio, a proslambanomeno in neten hyperboleon, intentionem toni voces acceperint,
        hypolydii modulatio nascetur. Ac si hypolydium quis semitonio intendat modum dorium faciet.
        Et in aliis quidem modis similis est in acumine intensioneve processus: phrygius enim in
        acumine <pb n="[18]"/>dorium superat in tono; lydius similiter in acumine superat in tono
        phrygium; mixolydius vero cum vocibus suis superat in minore semitonio lydium;
        hypermixolydius altior est in tono quam mixolydius.</p>
      <p xml:id="JACSP6A0167">Haec autem ex dicendis magis infra apparebunt.</p>
      <p xml:id="JACSP6A0168">Dicunt autem quidam quod apud Graecos prius non fuerunt nisi quattuor modi
        vel toni sic vocati: dorius, phrygius, lydius, mixolydius. Postmodum autem illis fuerunt
        quattuor superadditi, ut essent octo et patet aliqualiter ex illorum denominationibus, quia
        dictus est dorius primus, hypodorius secundus (ab "hypo" quod est "sub" vel "supra", et
        dorius), phrygius tertius, hypophrygius quartus, lydius quintus, hypolydius sextus,
        mixolydius septimus, hypomixolydius octavus.</p>
      <p xml:id="JACSP6A0169">Alii | [P1, 208v in marg.] autem, ut Guido et sui sequentes, dicunt apud
        Antiquos fuisse tantummodo quattuor modos qui abusive toni vocantur, et illi apud Graecos
        dicti sunt protus, deuterus, tritus, tetrardus. Postea autem ad vitandam confusionem inter
        cantus acutos et graves et distinguendum hos ab illis, inito consilio, ut dicit Guido,
        moderniores illorum quilibet in duos modos diviserunt, in gravem scilicet et acutum, et
        acutos quidem modos authenticos auctorales et principales dixerunt; graves modos plagales,
        collaterales et minores.</p>
      <p xml:id="JACSP6A0170">Qui enim, ut ait Guido, dicitur stare ad latus meum minor me est. Sicque
        factum est ut essent authentus protus et plaga proti, idest primus et secundus; authentus
        deuterus et plaga deuteri, tertius et quartus; authentus tritus et plaga triti, quintus et
        sextus; authentus tetrardus et plaga tetrardi, septimus et octavus.</p>
      <p xml:id="JACSP6A0171">Postea autem, secundum quod dicit Guido, toni illi abusive et ex quadam
        consuetudine dicti sunt; modus primus, secundus, tertius, quartus, quintus, sextus, septimus
        et octavus.</p>
      <p xml:id="JACSP6A0172">De quibus qualiter tractet Guido et alii Moderniores, dicetur <pb n="[19]"/>infra. Nunc autem prosequamur de modis vel tonis prout de illis loquitur Boethius. Et quia
        Boethius tactas modorum constitutiones per notas describit graecas, sicut ab Antiquis
        accepit, nihil demittere velimus quae de illis scribit Boethius; quod libenter non
        facimus.</p>
      <p xml:id="JACSP6A0173">Oportet ut aliquid dicamus de illis.</p>
      <p xml:id="JACSP6A0174">Cum autem non sim graecus et modicum vel nihil noverim de litteris
        graecis, nec habeam cum quo nunc de illis possim conferre, rogo lectorem ut parcat mihi ubi
        defecero, quia quasi pictor illas describam prout ipsas in exemplari reperio ubi non solum
        ponuntur litterae graecae, sed quaedam notulae aliter figuratae. Et cum singuli nervi a
        proslambanemeno usque ad neten hyperboleon notas suas habeant graecas, et in tribus
        generibus et in modis singulis quibus notantur et decantantur, auget in me difficultatem
        describendi et figurandi eas, quia etiam nervo uni duplices aptantur notae vel litterae non
        modo uno figuratae, sed nunc directae, nunc iacentes, nunc supine sursum vel deorsum
        secundum ordinem, nunc directum, nunc conversum, nunc perfecte, nunc imperfecte, sine
        virgulis vel cum virgulis sibi iunctis una vel pluribus.</p>
      <p xml:id="JACSP6A0175">Sic autem procedemus hic ad ampliorem notitiam eorum quae tangentur: primo
        alphabetum graecum describetur cum aliquibus notulis quibus utuntur Graeci, et tangentur
        proprietates aliquae litterarum, postea dicetur quibus nervis quae aptentur litterae vel
        notae graecae; demum illarum in tribus generibus ponetur dispositio; ulterius, ad propositum
        magis descendendo, tangetur qualiter a veteribus musicis per singulos modos vel tonos
        unaquaeque vox diversis notulis insignita sit; inde modorum ordinem tangemus atque
        differentiam.</p>
      <p xml:id="JACSP6A0176">
        <pb n="[20]"/>Capitulum VI.</p>
      <p xml:id="JACSP6A0177">Descriptio alphabeti graeci.</p>
      <p xml:id="JACSP6A0178">[CSMIII/6:20; text: Mys vel Myas, I, a, alpha, [Alpha], Dya vel Dyas, II,
        b, beta, [Beta], Tris vel Tria, III, g, gamma, [Gamma], Tetras vel Tessara, IIII, d, delta,
        [Delta], Penta, V, e, e brevis, [Epsilon], Exa, VI, Episimon, nota, [signum], Epta, VII, z,
        zeta, [Zeta], Ogda vel Ogdoa, VIII, e longa, etha, [Eta], Enna vel Ennea, IX, th, theta,
        [Theta], Deca, x, i, iota, [Iota], Ycos vel Ycosin, XX, c k, cappa, [Kappa], Triancos vel
        Trita, XXX, l, lampda, [signum] vel [Lambda], Tesserana vel Tesserenta, XL, m, my vel mey,
        [signum] vel [Mu], Pententa vel Pentata, L, n, ny vel ney, [signum] vel [Nu], Exenta vel
        Exerita, LX, x, xi, [signum] vel [signum], Eptenta vel Eptanita, LXX, o, o brevis,
        [Omicron], Ogdenta, LXXX, p, py, [signum] vel [signum], Ennenta, XC, cophe q, nota numeri,
        [signum] vel [signum], Cos vel Etacos, C, [signum], ro, [Rho], Diacos vel Diacosin, CC,
        [signum], s, sigma, [Lunate Sigma], Triacos vel Triacosin, CCC, t, tau, [Tau] vel [signum],
        Tetracos vel Tetracosin, CCCC, v, vi, [signum], Pentacos vel Pentacosin, D, f, fi, [Phi],
        Exacos vel Exacosin, DC, ch[Chi], chi, [Chi], Eptacos vel Eptacosin, DCC, ps, psi, [signum]
        vel [Psi], Ocdacos vel Ocdacosin, DCCC, o, o longa, [Omega], Ennacos vel Ennacosin, DCCCC,
        [signum] vel [signum], Chille vel Chyle, Mille, [signum] vel [signum]] <figure>
          <graphic url="/images/JACSP6A_02GF.gif"/>
        </figure></p>
      <p xml:id="JACSP6A0179">
        <pb n="[21]"/>| P1, 209r in marg.] Capitulum VII.</p>
      <p xml:id="JACSP6A0180">Litterarum graecarum et aliarum quaedam proprietates.</p>
      <p xml:id="JACSP6A0181">Quoniam de litteris graecis aliqualis hic praecessit ac subsequetur sermo,
        quasdam ipsarum et aliarum litterarum proprietates, ex dictis sumptas Isidori, duximus hic
        apponendas. Tanta, ut ait Isidorus, vis litterarum est, ut indices sint rerum signaque
        verborum. Per ipsas enim absentium dicta nobis sine voce loquuntur, sensus et verba per
        oculos, non per aures, introducunt. Ad hoc enim usus repertus est litterarum, ut per ipsas
        firmentur in memoria conceptus hominum, necnon et facta diversarum rerum. Ne haec enim
        oblivione fugiant, litteris alligantur. In tanta enim rerum varietate, nec disci audiendo
        poterunt omnia, nec memoria contineri. Quae bene dicuntur litterae quasi legiterae, vel quia
        iter praebeant legentibus, vel quia in legendo iterentur. Litterae autem, tam graecae quam
        latinae, ab hebraeis videntur exortae. Apud illos enim dictum primo est aleph. Deinde, ex
        simili enuntiatione, apud Graecos tractum est alpha, inde, apud Latinos, A. Translator enim,
        ex simili sono alterius linguae, litteram edidit ut nosse possemus linguam hebraicam omnium
        linguarum et litterarum esse matrem. Utuntur autem Hebraei duabus et viginti litteris
        secundum Veteris Testamenti duos et viginti libras. Graeci autem utuntur quattuor et
        viginti, Latini vero, inter utramque linguam progredientes, tribus et viginti.</p>
      <p xml:id="JACSP6A0182">Litterae autem, quamvis aliqualiter in sono conveniant ut, quantum ad hoc,
        graecae et latinae sumptae sint ab Hebraeis, in figuris tamen, caracteribus ab invicem
        distinguuntur, ut aleph: N, alpha sic: A, [Alpha] sic: a. Omnium autem litterarum latinae in
        nominibus videntur breviores et ad figurandum faciliores. Sumunt enim Latini pro aleph et
        pro alpha a, pro beth vel beta b, sic de ceteris.</p>
      <p xml:id="JACSP6A0183">Et, licet tres linguae sint principaliores: hebraea, graeca et latina,
        similiter et illarum litterae, sunt tamen aliae litterae a praedictis, pauciores tamen quam
        linguae. Habent enim <pb n="[22]"/>Syri, habent et Chaldaei litteras suas, sed illae cum
        Hebraeis concordant in numero et in sono, sed in solis discrepant caracteribus. Habent et
        Aegyptii litteras quas Isis regina Malchichis filia de Graecia veniens in Aegyptum repperit
        et Aegyptiis tradidit. Utuntur autem apul Aegyptios litteris aliis sacerdotes et vulgares
        homines. Graecarum autem litterarum usum Phoenices primum invenerunt. Unde Lucanus:</p>
      <p xml:id="JACSP6A0184">Phoenices primi magni, si creditur, ausi sunt mansuram rudibus vocem
        assignare figuris. Hinc est ut phoeniceo colore, idest rubeo, scilicet minio, capita
        scribantur librorum et capitulorum, quia a Phoenicibus, qui rubei sunt initium litterae
        graecae ceperunt.</p>
      <p xml:id="JACSP6A0185">Unde litteras capitales vocamus graecas quarum aliquae, quibus utuntur
        Latini, cum graecis conveniunt in figura, ut alpha cum A capitali littera, beta cum B, E
        brevis cum E latina, zeta cum Z, iota cum I, Y cum Y. Non sic autem est de aliis.</p>
      <p xml:id="JACSP6A0186">Cadmus autem, Agenoris filius, graecas litteras a Phoenice primus attulit
        in Graeciam, non tamen omnes, sed septemdecim, quibus Palamedes, in Troiano bello, tres
        adiecit; post quem Simonides miles alias superaddidit.</p>
      <p xml:id="JACSP6A0187">Pythagoras autem Samius Y litteram, ad exemplum humanae vitae, primus
        formavit, cuius virgula subterior gracilis quae ponitur inferius, primam hominis signat
        aetatem, incertam quippe et debilem et quae nondum vitiis se dedit vel virtutibus; bivium
        autem, quod superest superius, ab adolescentia incipit cuius dextra pars ardua est ad beatam
        tendens vitam, sinistra vero facilior ad labem interitumque deducens de qua Persius sic
        ait:</p>
      <p xml:id="JACSP6A0188">Et tibi quae Samios deduxit littera ramos,</p>
      <p xml:id="JACSP6A0189">Surgentem dextro monstravit limite callem.</p>
      <p xml:id="JACSP6A0190">Sunt autem apud Graecos litterae quinque mysticas habentes figuras,
        scilicet [Upsilon], theta [Theta], tau [Tau], alpha [Alpha] et o longa .[Omega]. Et de prima
        iam dictum est. Secunda vero, idest theta, mortem significat; illam enim iudices apponebant
        nominibus <pb n="[23]"/>quos affligebant supplicio; unde dicitur theta [apo tou thanatou]
        idest a morte. Unde telum habet per medium quod est mortis signum. De hac quidam sic
        ait:</p>
      <p xml:id="JACSP6A0191">O multum inter alias infelix littera theta.</p>
      <p xml:id="JACSP6A0192">Tertia littera est tau, quae figuram demonstrat Dominicae Crucis. Unde
        hebraice signum intepretatur de quo dictum est Ezechielis nono capitulo: Transi per mediam
        Ierusalem et signa tau in frontibus virorum gementium et dolentium.</p>
      <p xml:id="JACSP6A0193">Reliquas vero duas litteras Christus sibi vendicat qui de se ipso dicit in
        Apocalypsi: Ego sum alpha et omega, primus et novissimus.</p>
      <p xml:id="JACSP6A0194">Est autem alpha inter graecas litteras omnium prima, et o longa, scilicet
        [Omega], omnium ultima; sicque hae duae ceteras includunt ut per hoc ostendatur quod in Deo
        continentur omnia, a quo sunt omnia, ad quem ordinentur cuncta.</p>
      <p xml:id="JACSP6A0195">Litteris autem graecis omnibus et verba componuntur et aliqui numeri
        designantur. Nam, sicut tactum est in prius posita descriptione, alpha littera apud Graecos
        significat unum, beta duo, gamma tria, delta quattuor.</p>
      <p xml:id="JACSP6A0196">Non sic autem est de latinis litteris, sed ipsis verba vel dictiones sic
        componuntur ut per ipsas numeri non signantur, paucis tamen exceptis, ut C pro centum
        sumitur, D pro quingentis, I pro uno, L pro quinquaginta, M pro mille, V pro quinque, et X
        quae, | [P1. 209v in marg.] in figura, crucem significat, in numero, decem demonstrat.</p>
      <p xml:id="JACSP6A0197">Tradidit autem Carmentis nympha prima latinas litteras Italis.</p>
      <p xml:id="JACSP6A0198">Inter graecas litteras, quaedam sunt duplices, quaedam simplices: duplices
        ut e brevis et e longa. Et diversas habent figuras, ut tactum est. Item o brevis et o longa,
        quae est ultima inter graecas litteras. Secundum Priscianum, apud Graecos, c, q et k sunt
        una littera. Positae sunt autem, inter litteras graecas, quaedam figurae, quae non dicuntur
        litterae, sed notae, numeros designantes, ut Epsimon, Cophe, Ennacos, Chyle. Non inveni
        autem, inter graecas litteras, expresse v nec h.</p>
      <p xml:id="JACSP6A0199">Quamvis autem litterarum latinarum, quae consonantes dicuntur, quaedam a
        vocalibus incipiant et in proprium terminantur sonum, quae semivocales nuncupantur: l, m, n,
        r, <pb n="[24]"/>s, x, quaedam incipiunt a proprio sono et terminantur in vocales, quae
        dicuntur mutae, ut b, c, d, g, k, p, q, t. Inter litteras tamen graecas, aliae a vocibus,
        quasi omnes in nominibus suis a proprio sono incipiunt, ut beta, delta, zeta, theta, kappa,
        lambda, my, ny, xi, pi, rho, sigma, tau, phi.</p>
      <p xml:id="JACSP6A0200">Est autem notandum quod inter notas cantuum graecas, de quibus mentio
        fiet, ut tribus aptantur generibus et modis vel tonis omnibus, sunt aliquae quarum in tacto
        graeco alphabeto non apparet exemplum. Et, quae ibi reperiuntur, diversimode
        disponuntur.</p>
      <p xml:id="JACSP6A0201">Capitulum VIII.</p>
      <p xml:id="JACSP6A0202">Quod litterae Graecae chordis adaptantur monochordi.</p>
      <p xml:id="JACSP6A0203">Veteres musici, sicut dicit Boethius, propter compendium scriptionis, ne
        integra chordarum nomina oporteret semper repetere, excogitaverunt notulas quasdam quibus
        nervorum vocabula notarentur, easque per genera similiter et per modos vel tonos divisere,
        simul etiam hac brevitate captantes ut si quando melos aliquod, sive cantum, musicus
        scribere voluisset vel notare super versum, rythmica metri compositione distentum, vel super
        sermonem prosaicum, has sonorum notulas ascriberet, ita miro modo reperientes, ut non tantum
        carminum verba quae litteris explicarentur, sed et melos quoque ipsum, scilicet dulcem
        cantum qui notulis illis signaretur in memoriam posteritatemque duraret.</p>
      <p xml:id="JACSP6A0204">Ex omnibus autem modis, unus ad praesens eligatur, lydius scilicet,
        eiusque notulae per tria genera disponantur. In reliquis modis vel tonis, idem fiat infra.
        Sane autem, ut ait Boethius, si quando dispositionem notarum graecarum litterarum
        nuncupatione et figuratione descripsero, lector nulla novitate moveatur vel turbetur.
        Graecis enim litteris in quamlibet partem nunc inminutis, nunc inflexis tota haec notarum
        descriptio constituta est. Nos autem cavemus aliquid ab antiquitatis auctoritate
        transvertere.</p>
      <p xml:id="JACSP6A0205">
        <pb n="[25]"/>Ecce quam curialiter Boethius se excusat quamobrem graecis utatur notis in
        libro suo, licet esset Latinus, et tactam Antiquis defert reverentiam ut antiquitatis vocet
        auctoritatem. Utinam sic facerent, in mensurabili musica, moderni notatores et cantores
        deferrent Antiquis et ipsos imitarentur in bene dictis!</p>
      <p xml:id="JACSP6A0206">Adiungit autem Boethius chordis vel ponit pro illis notulas duplices
        priores et secundarias vel superiores et inferiores. Et priores sunt verborum, idest nominum
        ipsarum, secundae vel inferiores percussionis, idest soni provenientis ex percussione
        chordae. Dicit igitur Boethius quod:</p>
      <p xml:id="JACSP6A0207">Proslambanomenos nervus, qui acquisitus dici potest, in modo lydio notatur
        per zeta non integrum et per tau iacens inferius, sic: [signa].</p>
      <p xml:id="JACSP6A0208">Hypate hypaton chorda, quae est principalis principalium, habet gamma
        conversum superius et gamma rectum inferius, sic: [signa].</p>
      <p xml:id="JACSP6A0209">Parhypate hypaton idest subprincipalis principalium habet beta non
        integrum et gamma supinum, sic: [signa].</p>
      <p xml:id="JACSP6A0210">Lichanos hypaton enharmonios, quae est principalium enharmonios, alpha
        supinum et gamma conversum retro habens virgulam, sic: [signa].</p>
      <p xml:id="JACSP6A0211">Lichanos hypaton chromatice quae est principalium chromatica, alpha
        supinum habens lineam et gamma conversum duas habens lineas, sic: [signa].</p>
      <p xml:id="JACSP6A0212">Lichanos hypaton diatonos, quae est principalium extensa, phi graecum et
        digammon, sic: [signa].</p>
      <p xml:id="JACSP6A0213">Hypate meson, quae est principalis mediarum, sigma et sigma: [signa].</p>
      <p xml:id="JACSP6A0214">
        <pb n="[26]"/>Parhypate meson quae est subprincipalis mediarum, rho et sigma supinum:
        [signa].</p>
      <p xml:id="JACSP6A0215">Lichanos meson enharmonios, quae est mediarum enharmonios, pi graecum, et
        sigma conversum hoc modo: [signa].</p>
      <p xml:id="JACSP6A0216">Lichanos meson chromatice, quae est mediarum chromatica, pi graecum habens
        virgulam et sigma conversum per medium habens virgulam, sic: [signa].</p>
      <p xml:id="JACSP6A0217">Lichanos meson diatonos, quae est mediarum extenta, my graecum et pi
        graecum deductum: [signa].</p>
      <p xml:id="JACSP6A0218">Mese, quae est media, iota et lambda iacens: [signa].</p>
      <p xml:id="JACSP6A0219">Trite synemmenon, quae est tertia coniunctarum, theta et lambda supinum:
        [signa].</p>
      <p xml:id="JACSP6A0220">Paranete synemmenon enharmonios, quae est coniunctarum enharmonios, eta
        graecum et lambda iacens conversum per medium habens virgulam: [signa].</p>
      <p xml:id="JACSP6A0221">Paranete synemmenon chromatice, quae est coniunctarum chromatica, eta
        graecum habens virgulam et lambda conversum habens virgulam: [signa].</p>
      <p xml:id="JACSP6A0222">Paranete synemmenon diatonos, quae est coniunctarum extenta, gamma et ny:
        [signa].</p>
      <p xml:id="JACSP6A0223">Nete synemmenon, quae est ultima coniunctarum, [Omega] quadratum supinum
        et | [P1, 210r in marg.] zeta: [signa].</p>
      <p xml:id="JACSP6A0224">Paramese, quae est submedia, zeta et pi graecum iacens: [signa].</p>
      <p xml:id="JACSP6A0225">Trite diezeugmenon, quae est tertia divisarum, .E. quadratum et pi graecum
        supinum: [signa].</p>
      <p xml:id="JACSP6A0226">
        <pb n="[27]"/>Paranete diezeugmenon enharmonios, quae est divisarum enharmonios, delta et pi
        graecum iacens conversum hoc modo: [signa].</p>
      <p xml:id="JACSP6A0227">Paranete diezeugmenon chromatice, quae est divisarum chromatica, delta
        habens virgulum et pi graecum iacens conversum habens lineam angularem, sic: [signa].</p>
      <p xml:id="JACSP6A0228">Paranete diezeugmenon diatonos, quae est divisarum diatonos [Omega]
        quadratum supinum et zeta, sic: [signa].</p>
      <p xml:id="JACSP6A0229">Nete diezeugmenon, quae est ultima divisarum, phi iacens et ny inversum
        deductum: [signa].</p>
      <p xml:id="JACSP6A0230">Trite hyperboleon, quae est tertia excellentium, y deorsum respiciens
        dextrum et semialpha sinistrum sursum respiciens: [signa].</p>
      <p xml:id="JACSP6A0231">Paranete hyperboleon enharmonios, quae est excellentium enharmonios, tau
        supinum et semialpha dextrum supinum: [signa].</p>
      <p xml:id="JACSP6A0232">Paranete hyperboleon chromatice, quae est excellentium chromatica, tau
        supinum habens lineam et semialpha dextrum supinum habens retro lineam: [signa].</p>
      <p xml:id="JACSP6A0233">Paranete hyperboleon diatonos, quae est excellentium extenta, my graecum
        habens acutam lineam et pi deductum habens lineam acutam: [signa].</p>
      <p xml:id="JACSP6A0234">Nete hyperboleon iota habens acutam virgulam et lambda iacens habens
        acutam lineam: [signa]</p>
      <p xml:id="JACSP6A0235">Est autem notandum quod postea est hic quaedam figura quae vocatur
        digamma, de qua non fuit prius mentio facta. De hac autem sic loquitur Isidorus, in libro
        primo Etymologiarum, <pb n="[28]"/>.V. littera. Proinde interdum nihil est quia alicubi nec
        vocalis, nec consonans est ut "quis". Vocalis enim non est, quia .i. sequitur in syllaba;
        eadem consonans non est, quia .q. praecedit. Ideoque, quando nec vocalis, nec consonans est,
        sine dubio nihil est. Eadem et digammon a Graecis vocatur quando sibimet aliisque vocalibus
        iungitur.</p>
      <p xml:id="JACSP6A0236">Quae ideo digammon dicitur, quia duplex est instar .F. litterae quae
        duplicem gammam habet ad cuius similitudinem coniunctas vocales digammon appellari
        grammatici voluerunt ut "votum", "virgo". Sic igitur digammon dicitur de littera quae est
        .v. quae modo per se sumitur, et habet tunc vocalis officium, modo cum alia iungitur vocali
        officium gerens consonantis. Adhuc digammon dici videtur de figura quae apud nos dicitur
        .F., quia quasi bis continet figuram quae dicitur apud Graecos gamma. Item .v. iungitur in
        eadem syllaba cum consonante et cum vocali, ut "qualis", "quae", "quis", "quotiens". Et tunc
        nihil esse dicitur pro quanto nec ad plenum est vocalis, nec ad plenum est consonans, non
        quod simpliciter nihil sit, quia aliqualiter intendit vel auget sonum consonantis quae est
        .q. cum qua convenit in soni termino, cum per se sumitur.</p>
      <p xml:id="JACSP6A0237">Capitulum VIIII.</p>
      <p xml:id="JACSP6A0238">Musicarum notarum graecarum per voces conveniens dispositio in tribus
        generibus.</p>
      <p xml:id="JACSP6A0239">Adhuc, ad ampliorem notarum graecarum cognitionem, disponantur ulterius
        aliter in modo vel tono lydio, ubi nomina repetuntur nervorum vel chordarum, quibus prius
        tactae duplices iunguntur notae graecae.</p>
      <p xml:id="JACSP6A0240">Illas autem a sinistris septem praecedunt litterae latinae, idest A, B, C,
        D, E, F, G, quibus etiam nos utimur in nostri gammatis compositione, quamvis aliter. Hic
        enim ipsi proslambanomeno iungitur .F., ipsi hypate hypaton .G., ipsi parhypate hypaton .A.,
        ipsi lichano hypaton in genere diatonico .B. Aliis autem generibus vel nulla servit littera
        latina, vel illa <pb n="[29]"/>eadem quae generi servit diatonico, ubi nervi distincti sunt.
        Item iungitur ipsi hypate meson .C., ipsi parhypate meson .D., ipsi lichano meson generis
        diatonici .E., et tunc prius tactae repetuntur litterae, et iungitur ipsi mese .F., ipsi
        trite synemmenon .G.. Postea, usque ad paramesen, nulla iungitur latina littera. Illi autem
        iungitur .G., ipsi trite diezeugmenon .a., ipsi paranete diezeugmenon generis diatonici .b.,
        ipsi nete diezeugmenon .c., ipsi trite hyperboleon .d., ipsi paranete hyperboleon generis
        diatonici .e., ipsi nete hyperboleon .f. In dispositione autem gammatis nostri, .A. iungitur
        ipsi Are quae est clavis eadem cum proslambanomeno cui iungitur .F., secundum Boethium; .B.
        autem iungitur cum Bmi quae est clavis eadem cum hypate hypaton cui iungitur, in ponenda
        descriptione, .G., sic de ceteris.</p>
      <p xml:id="JACSP6A0241">Ad dextram autem partem tria ponuntur genera contra chordam illam mobilem,
        quae secunda est ab acutissima in tetrachordis quinque, ut ipsi lichano hypaton, ipsi
        lichano meson, ipsi paranete synemmenon, ipsi paranete diezeugmenon, et ipsi paranete
        hyperboleon:</p>
      <p xml:id="JACSP6A0242">
        <pb n="[30]"/>[P1, 210v in marg.] [CSMIII/6:30; text: F, G, A, B, C, D, E, a, b, c, d, e, f,
        Proslambanomenos, Tonus, Hypate hypaton, Semitonium, Parhypate hypaton, Lichanos hypaton
        enharmonios, Lichanos hypaton chromatice, Lichanos hypaton diatonos, Hypate meson, Parhypate
        meson, Lichanos meson enharmonios, Lichanos meson chromatice, Lichanos meson diatonos, Mese,
        Trite synemmenon, Paranete synemmenon enharmonios, Paranete synemmenon chromatice, Paranete
        synemmenon diatonos, Nete synemmenon, Paramese, Trite diezeugmenon, Paranete diezeugmenon
        enharmonios, Paranete diezeugmenon chromatice, Paranete diezeugmenon diatonos, Nete
        diezeugmenon, Trite hyperboleon, Paranete hyperboleon enharmonios, Paranete hyperboleon
        chromatice, Paranete hyperboleon diatonos, Nete hyperboleon] <figure>
          <graphic url="/images/JACSP6A_03GF.gif"/>
        </figure></p>
      <p xml:id="JACSP6A0243">
        <pb n="[31]"/>Capitulum X.</p>
      <p xml:id="JACSP6A0244">Notarum Graecarum non tantum in modo lydio, sed in ceteris modis
        descriptio.</p>
      <p xml:id="JACSP6A0245">Sed, quoniam, secundum Boethium, per singulos modos vel tonos, a veteribus
        musicis vox diversis notulis insignata est, descriptio notularum modorum octo, quantum ad
        genus diatonicum, ponenda est, ut illis primum per se cognitis in modorum descriptione
        quantum ad ipsorum ordinem et distinctionem, facilior esse possit inspectio: [P1, 211r in
        marg.]</p>
      <p xml:id="JACSP6A0246">
        <pb n="[32]"/>[P1, 211r in marg.] [CSMIII/6:32; text: Hypermixolydius. Mixolydius. Lydius.
        Phrygius. Dorius. Hypolydius. Hypophrygius. Hypodorius. Nomina chordarum, Proslambanomenos.
        Hypate hypaton. Parhypate hypaton. Lichanos hypaton. Hypate meson. Parhypate meson. Lichanos
        meson. Mese. Trite synemmenon. Paranete synemmenon. Nete synemmenon. Paramese. Trite
        diezeugmenon. Paranete diezeugmenon. Nete diezeugmenon. Trite hyperboleon. Paranete
        hyperboleon Nete hyperboleon. 5, 10, 15, 20, 25, 30, 35, 1, 2, 3, 4, 6, 7, 8] <figure>
          <graphic url="/images/JACSP6A_04GF.gif"/>
        </figure></p>
      <p xml:id="JACSP6A0247">
        <pb n="[33]"/>| [P1, 211v in marg.] Superior igitur modorum octo graecarum notarum posita
        descriptio chordarum nomina tenet affixa in latere descendendo. Supra vero lateraliter
        modorum ponuntur nomina. Notulae vero illorum servientibus vocibus sub quolibet modo
        secundum directum ordinem suis in cellulis a proslambanomeno usque in neten hyperboleon
        inclusive disponuntur, videlicet in gravissimo modo, qui est hypodorius, notulae ipsius
        proslambanomenou sunt hae: [signum], et, quantum ad eundem modum, notulae ipsius hypates
        hypaton sunt: [signum], et sic consequenter eiusdem modi notulae directe sub tali modo
        inferius contra chordas, quibus deserviunt, describuntur.</p>
      <p xml:id="JACSP6A0248">Consimiliter autem est in ceteris modis. Unde, secundo modo, qui est
        hypophrygius, competunt notulae quae in secundis cellulis inferius descendendo continentur.
        Similiter et chordarum nomina lateraliter contra cellularum notulas disposita illis
        respondent, prima chorda primae cellulae, secunda secundae, tertia tertiae. Idem in ceteris
        observaretur modis. Respondent, cuilibet nervo modi cuiuslibet, notae duae, similes vel
        dissimiles, et, quae sunt unius nervi in modo uno, eaedem nunquam sunt eiusdem nervi in modo
        alio. Sunt tamen aliquae notulae consimiles in modis distinctis, quantum ad nervos
        distinctos. Eaedem enim notulae, quae iunguntur ipsi hypate hypaton quantum ad modum
        hypodorium, iunguntur ipsi prolambanomeno quantum ad modum hypophrygium, et, quae iunguntur
        tertio nervo in modo hypodorio, iunguntur secundo in modo hypophrygio, et primo in modo
        hypolydio. Sicque fit de aliquibus aliis notulis, non tamen omnibus, ut apparere potest
        diligenter intuenti tactarum notularum positam descriptionem.</p>
      <p xml:id="JACSP6A0249">
        <pb n="[34]"/>Capitulum XI.</p>
      <p xml:id="JACSP6A0250">Descriptio tactarum notularum, modorum octo vel tonorum differentiam
        continens et ordinem.</p>
      <p xml:id="JACSP6A0251">Praeter prius notularum graecarum positas descriptiones, adhuc earundem
        duae subaddantur aliae in quibus modorum octo vel tonorum continetur ordo necnon et
        distinctio.</p>
      <p xml:id="JACSP6A0252">Et prima quidem talis est:</p>
      <p xml:id="JACSP6A0253">(Vide hanc descriptionem in prima tabula seorsum addita.)</p>
      <p xml:id="JACSP6A0254">| [P1, 212r in marg.] Secunda vero figura talis est:</p>
      <p xml:id="JACSP6A0255">(Vide illam descriptionem vel figuram in secunda tabula seorsum
        addita.)</p>
      <p xml:id="JACSP6A0256">[CSMIII/6:post34; text: Hypermixolydius. Mixolydius vel Hyperdorius.
        Lydius. Phrygius. Dorius. Hypolydius. Hypophrygius. Hypodorius. Proslambanomenos, Hypate
        hypaton, Parhypate hypaton, Lichanos hypaton, Hypate meson, Parhypate meson, Lichanos meson,
        Mese, Trite synemmenon, Paramese, Trite diezeugmenon, Paranete diezeugmenon, Nete
        diezeugmenon, Trite hyperboleon, Paranete hyperboleon, Nete hyperboleon, IIII[macron supra
        lin.] DCVIII, II[macron supra lin.] CCCIV, MCLII, IX[macron supra lin.] CCXVI] <figure>
          <graphic url="/images/JACSP6A_05GF.gif"/>
        </figure></p>
      <p xml:id="JACSP6A0257">[CSMIII/6:ante35; text: .T. .S. re .A. proslambanomenos .F.
        CCXLVIII[macron supra lin.] DCCCXXXII, mi .B. hypate hypaton .G. CCXXI[macron supra lin.]
        CLXXXIIII, fa ut .C. parhypate hypaton, CCIX[macron supra lin.] DCCCCLII, sol re .D.
        lychanos hypaton, CLXXXVI[macron supra lin.] DCXXIIII, la mi .E. hypate meson, CLXV[macron
        supra lin.] DCCCLXXXVIII, parhypate meson, CLVII[macron supra lin.] CCCCLXIIII, sol re ut,
        lychanos meson, CXXXIX[macron supra lin.] DCCCCLXVIII, la mi re .a. mese, CXXIIII[macron
        supra lin.] CCCCXVI, fa .b. trite synemenon .g. CXVIII[macron supra lin.] XCVIII .[sqb].
        paramese, CX[macron supra lin.] DXCII, sol fa ut .c. trite dyezeugmenon, CIIII[macron supra
        lin.] DCCCCLXXVI, la sol re .d. paranete dyezeugmenon, XCIII[macron supra lin.] CCC XII .e.
        nete dyezeugmenon, LXXXII[macron supra lin.] DCCCCXLIIII .f. trite hyperboleon,
        LXXVIII[macron supra lin.] DCCXXXII, paranete hyperboleon, LXIX[macron supra lin.]
        DCCCCLXXXIIII .aa. nete hyperboleon, LXII[macron supra lin.] CCVIII, CCLXXIX[macron supra
        lin.] DCCCCXXXVI, CCXXXVI[macron supra lin.] CXCVI, CLXXVII[macron supra lin.] CXLVII bisse,
        CXXXI[macron supra lin.] LXXXI, LXXXVIII[macron supra lin.] DLXXIIIs, CCXCIIII[macron supra
        lin.] DCCCCXII, CCLXII[macron supra lin.] CXLIIII, CXCVI[macron supra lin.] DCVIII,
        CXLVII[macron supra lin.] CCCCLVI, XCVIII[macron supra lin.] CCCIIII, LXXIII[macron supra
        lin.] DCCXXVIII, CCCXXXI[macron supra lin.] DCCLXXVI, CCCLXXIII[macron supra lin.] CCXLVIII,
        CCCXIIII[macron supra lin.] DCCCCXXVIII, CCCXCIII[macron supra lin.] CCXVI, CCCLIV[macron
        supra lin.] CCXCIIII, CCCCXLII[macron supra lin.] CCCLXVIII, CCCCXCVII[macron supra lin.]
        DCLXIIII, CCCCXIX[macron supra lin.] DCCCCIIII] <figure>
          <graphic url="/images/JACSP6A_06GF.gif"/>
        </figure>
        <figure>
          <graphic url="/images/JACSP6A_07GF.gif"/>
        </figure>
        <figure>
          <graphic url="/images/JACSP6A_08GF.gif"/>
        </figure></p>
      <p xml:id="JACSP6A0258">
        <pb n="[35]"/>| [P1, 212v in marg.] Capitulum XII.</p>
      <p xml:id="JACSP6A0259">Tactarum descriptionum aliqualis explanatio</p>
      <p xml:id="JACSP6A0260">Positae notularum descriptiones modorum octo in genere diatonico continent
        ordinem ac distinctionem, quantum scilicet unus alio sit altior in suo principio, quia vel
        in tono, vel in minore semitonio, si sit illi proximus et immediatus: in tono, ut
        hypophrygius respectu hypodorii, hypolydius respectu hypophrygii, phrygius respectu dorii,
        lydius respectu phrygii, hypermixolydius respectu mixolydii; in semitonio vero, mixolydius
        ad lydium, et dorius ad hypolydium.</p>
      <p xml:id="JACSP6A0261">Quodsi aliquis modus sit tertius respectu alterius, semiditono vel ditono
        distinguitur ab illo: semiditono, ut dorius ab hypophrygio, et quidam alii consimiliter;
        ditono, ut hypolydius ab hypodorio et mixolydius ab phrygio.</p>
      <p xml:id="JACSP6A0262">Si vero sit quartus, distat ab illo per diatessaron, ut dorius ab
        hypodorio, phrygius ab hypophrygio, lydius ab hypolydio, sic de consimilibus.</p>
      <p xml:id="JACSP6A0263">Quodsi sit quintus, distat ab illo per diapente, ut phrygius ab hypodorio,
        lydius ab hypophrygio, sic de similibus.</p>
      <p xml:id="JACSP6A0264">Si vero sit unus in ordine sextus ad alium, distat ab illo vel tono cum
        diapente, ut lydius ab hypodorio, vel semitonio cum diapente, ut mixolydius ab
        hypophrygio.</p>
      <p xml:id="JACSP6A0265">Vel distat unus ab alio in semiditono cum diapente, si ab illo septimus
        sit in ordine, ut hypermixolydius ad hypophrygium, et mixolydius ad hypodorium.</p>
      <p xml:id="JACSP6A0266">Vel distat unus ab alio per diapason, ut supremus vel acutissimus ab
        infimo et gravissimo, scilicet hypermixolydius ab hypodorio.</p>
      <p xml:id="JACSP6A0267">Haec autem patent in duabus ultimis notularum positis descriptionibus, de
        quibus nunc loquimur.</p>
      <p xml:id="JACSP6A0268">Ponuntur autem, in priore descriptione, litterae vel figurae duplices
        graecae, sine latinis litteris et proportionalibus consonantiarum numeris, exceptis
        quattuor, quorum unus ponitur ad proslambanomenon modi gravissimi, qui est hypodorius. Et
        ille numerus est 9216. Secundus, qui est 4608, iungitur ipsi proslambanomeno modi
        acutissimi, qui est hypermixolydius. Tertius, qui est 2304 ponitur ad mesen. Et quartus est
        qui est 1152; iungitur ad neten hyperboleon tacti modi acutissimi.</p>
      <p xml:id="JACSP6A0269">Est autem numerus primus, qui maximus est inter illos, <pb n="[36]"/>duplus ad secundum, similiter secundus ad tertium, et tertius ad quartum. Et, per
        consequens, numerus primus octuplus est ad quartum, qui, inter illos minimus est. Continet
        enim illum octies praecise. Hoc autem ideo fit, quia inter proslambanomenon gravisimi modi
        et proslambanomenon modi acutissimi, diapason continetur, et similiter inter
        proslambanomenon modi acutissimi et mesen eiusdem modi et inter mesen acutissimi modi et
        neten hyperboleon eiusdem modi. Et, secundum hoc, inter proslambanomenon modi gravissimi et
        neten hyperboleon, ter diapason continetur, quae consonantia in octupla fundatur
        proportione.</p>
      <p xml:id="JACSP6A0270">Quod autem, in singulis modis, circa mesen, plures quam alibi in cellulis
        figurae ponantur vel litterae, fit hoc propter duo tetrachorda, synemmenon scilicet quod
        iungitur ipsi mese et diezeugmenon quod a mese disiungitur. Quare autem, in figuris his,
        cellulae aliquae litteras habeant, aliae minime, dicetur infra.</p>
      <p xml:id="JACSP6A0271">In figura secunda, praeter ordinem modorum observatum ibi, sicut in
        priore, singulorum modorum nervi nomantur, quibus voces ac litterae nostri monochordi
        coniunguntur, ut manifestiora sint quae ibi continentur. Item, singulis numeris, chordis vel
        clavibus, numeri iunguntur qui continent proportiones consonantiarum inclusarum ibi. Adhuc,
        iungitur cuilibet numero, in cellula sibi respondente, una littera, graeca scilicet,
        superior de positis in priore descriptione communiter.</p>
      <p xml:id="JACSP6A0272">In cellulis igitur occupatis superius, primo ponuntur litterae clavium cum
        vocibus nostri monochordi, scilicet Are, Bmi, et cetera; secundo, directe inferius
        descendendo, sub Are, ponitur proslambenomenos, sub Bmi, hypate hypaton, sic de ceteris.
        Ulterius ponuntur quaedam latinae litterae ab .F. quae ponitur ad proslambanomenon usque ad
        .g., quae iungitur ipsi trite synemmenon. Item ponitur .G. in paramese, et inde
        .a.b.c.d.e.f. Sicque fit ut inter litteras illas consimiles diapason contineatur, excepta
        .g. qui iungitur ipsi trite synemmenon; quae non continet diapason ad .G. hypates hypaton,
        sed .G. ipsius parameses. Quarto ponuntur numeri in quorum proportionibus fundantur
        consonantiae clavibus illis vel vocibus respondentes. Quinto ponuntur litterae vel notae
        graecae, de quibus iam tactum est.</p>
      <p xml:id="JACSP6A0273">Et istud observatur in singulis octo modis vel tonis qui, <pb n="[37]"/>scilicet lateraliter dispositi, distinguantur in hoc quod dictum est, quia scilicet unus
        altius incipit alio immediate sub illo contento in tono, vel in minore semitonio. Conveniunt
        tamen in hoc quod tot nervos vel voces continet unus, sic alius, et tot consimilesque
        consonantias in quolibet siquidem modo totum antiquum describitur monochordum a
        proslambanomeno in neten hyperboleon, sicque continet quilibet bis diapason; et, cum unus
        altius incipiat alio, si proslambanomenos unius tono distinguatur a proslambanomeno
        alterius, consimiliter est; quaevis alia chorda modorum a sibi consimili distinguetur. Et
        idem observatur, si nervus unius a sibi consimili distinguatur in semitonio, | [P1, 213r in
        marg.] in semiditono, et sic de ceteris. Ideo et, cum proslambanomenos unius nunquam sit
        proslambanomenos alterius, mese unius, quantum ad unisonum, nunquam est mese alterius.</p>
      <p xml:id="JACSP6A0274">Variat enim unisonus semper in consimilibus chordis modorum diversorum, et
        per consequens etiam numeri illis ascripti semper variantur. Unde, numerus, qui ad mesen
        modi unius iungitur, nunquam ad mesen modi alterius copulatur. Et eodem modo fit de ceteris
        modorum nervis, chordis vel clavibus, sed bene reperiuntur distinctorum modorum nervi aliqui
        dissimiles in unisono convenientes, similiter et in numeris illis ascriptis, ut
        proslambanomenos modi secundi in ascendendo, idest hypophrygii, convenit cum hypate hypaton
        modi gravissimi, qui sibi directe supponitur. Unde numeri eidem illis ascribuntur
        nervis.</p>
      <p xml:id="JACSP6A0275">Sicque fit ut omnes nervi modorum quorumcumque, qui, secundum directam
        lineam, ascendendo vel descendendo, disponuntur, unisonun observent inter se eosdemque
        numeros obtineant, ut proslambanomenos modi octavi directe sub se continet hypaten hypaton
        modi septimi, parhypaten hypaton modi sexti, lichanon hypaton modi quinti, hypaten meson
        modi quarti, parhypaten meson modi tertii, lichanon meson modi secundi, mesen primi,
        scilicet hypodorii. Sicut autem, in priore figura, numerus iunctus ipsi proslambanomeno modi
        primi, scilicet hypodorii, duplus est ad numerum iunctum ipsi proslambanomeno modi octavi,
        scilicet hypermixlolydii, et ille duplus ad numerum iunctum ipsi mese tacti modi octavi, et
        ille similiter duplus est ad numerum ipsius netes hyperboleon illius modi, similiter est de
        numeris maioris iunctis tactis nervis, sed illi multo maiores sunt prioribus. Examinavi
        autem aliquos ex numeris illis ad experiendum si <pb n="[38]"/>integram contineant
        proportionem consonantiarum quibus deserviant, et repperi quod sic. Inveni enim numeros
        tetrachordi hyperboleon modi octavi saepe dicti integram continere proportionem, non tantum
        generis diatonici, sed chromatici, quia maior numerus illius tetrachordi, qui est 82944,
        divisibilis est in partes novem aequales praecise. Illius enim nona pars est 9216. Quae si
        dematur a priore numero, remanet sequens numerus: 73728. Disponatur igitur hic numerus in
        suo ordine, una cum numeris tacti tetrachordi, sic: 82944 78732 73728 69984 62208. Modo dico
        inter extremos positos numeros sesquitertiam esse proportionem. Praecise enim maior minorem
        habet et eius tertiam, quae est 20736. Inter duos autem minores numeros est sesquioctava
        praecisa proportio. Continet enim major minorem et partem eius octavam, quae est 7776. Inter
        numerum autem proximum maiori et proximum minori est similiter sesquioctava specifica
        proportio, quia continetur minor in maiore et pars eius quae est octava 8748.</p>
      <p xml:id="JACSP6A0276">Ex his satis sequitur ex dictis alias ut, inter duos primos numeros qui
        sunt 82944 et 78732, sit minoris semitonii vera proportio sicque, quantum ad genus
        diatonicum quod descendendo constat ex tono et tono et minore semitonio, tacti numeri
        proportiones continent integras.</p>
      <p xml:id="JACSP6A0277">Quodsi, de quinque dispositis prius numeris, proximus minori dimittatur,
        quattuor remanentes partium ipsius diatessaron, quantum ad genus chromaticum, integras
        continebunt proportiones.</p>
      <p xml:id="JACSP6A0278">Et hoc patet ex superius declaratis, et forsan sic est communiter in
        numeris aliorum tetrachordorum, non solum istius modi, sed aliorum. Longum autem nimis
        fuisset illos examinasse.</p>
      <p xml:id="JACSP6A0279">Non sic est de numeris aliis, tetrachordis prius appositis, inter quos
        pauci integram semiditoni continent proportionem. Si quis igitur nervos vel voces modi unius
        nervis vel vocibus conferat modi alterius, varias et mirabiles reperiet consonantias et
        ipsarum numerales proportiones ibique videre poterit quod, duobus exceptis tonis, tonum
        sumendo pro consonantia in sesquioctava fundata proportione, ceteri omnes in hac longa
        contenti descriptione numeri tonum in duo dividunt semitonia, maius scilicet et minus,
        similiter et ipsius proportionem.</p>
      <p xml:id="JACSP6A0280">Qui autem hanc non continent divisionem sunt tonus <pb n="[39]"/>omnium
        gravissimus et tonus cunctorum acutissimus, scilicet ille qui habetur inter proslambanomenon
        et hypaten hypaton modi gravissimi, et inter paraneten hyperboleon et neten hyperboleon modi
        acutissimi, inter quos nulla cellula mediat numeris plena, qui tonos illos vel ipsorum
        proportiones dividant.</p>
      <p xml:id="JACSP6A0281">Est autem notandum quod maior omnium numerorum illorum, scilicet qui
        iungitur ipsi proslambanomeno modi gravissimi, hic scilicet 497664, supra, libro tertio,
        positus est, ubi probatur minus semitonium maius esse tribus commatibus, minus tamen
        quattuor, et ubi probatur semitonium maius, scilicet apotome, quattuor commata superare,
        licet a quinque superetur et ibi numerus ponitur sequens: 472392. Sunt autem omnes numeri
        magnae positae descriptionis pares, duobus exceptis qui sunt 177147 et bisse qui ter ibi
        reperitur, et 88573s qui semel. Et illi non continent integras consonantiarum quibus
        deserviunt proportiones. Ideo illis bisse iungitur.</p>
      <p xml:id="JACSP6A0282">Quare autem in tactis descriptionibus octo ponantur modi, cum non sint
        nisi septem ipsius diapason species, dicetur infra.</p>
      <p xml:id="JACSP6A0283">In tactis | [P1, 213v in marg.] modorum ordinibus, hypodorius vocatur
        primus, qui est gravissimus, secundus hypophrygius, sic consequenter ascendendo. Si quis
        vero acutissimum vocet primum, tunc hypermixolydius erit primus, mixolydius secundus, et sic
        deinceps in descendendo.</p>
      <p xml:id="JACSP6A0284">Sed iam redeamus ad ea quae ulterius de tonis dicit Boethius, et quae ad
        ampliorem tactarum descriptionum faciunt expositionem.</p>
      <p xml:id="JACSP6A0285">Capitulum XIII.</p>
      <p xml:id="JACSP6A0286">Ratio descriptionum modorum prius positorum.</p>
      <p xml:id="JACSP6A0287">Septem esse praediximus modos. Nihil tamen incongruum videatur quod
        octavus in tactis descriptionibus annexus est. Huius enim adiectionis rationem paulo
        posterius eloquemur, sed nunc, illud est considerandum quod illarum paginularum in
        praedictis figuralibus modorum descriptionibus, quas inter se lateralis linearum rectus ordo
        distinguit, aliae <pb n="[40]"/>quidem notulas habent musicas, sicut illae quae vacuae non
        sunt in quibus ponuntur et numeri.</p>
      <p xml:id="JACSP6A0288">Dicit autem Boethius "notulas musicas", quia, secundum Isidorum,
        antiquitus erant quaedam notae vel notulae sententiarum, quaedam vulgares, quaedam iurium,
        quaedam militum, quaedam litterarum secrete mittendarum, et quaedam digitorum.</p>
      <p xml:id="JACSP6A0289">Aliae autem sunt paginulae in praetactis descriptionibus, quae carent
        notulis. Hoc autem patet in modo illo acutissimo, qui dicitur hypermixolydius. Prima enim
        paginula continet .[Omega]. tertia .[Phi].; secunda vero paginula, medians inter illas,
        notulis caret et numeris lateraliter e directo positis. In hac igitur intercapedine sive
        distinctione notularum tonus esse monstratur. Hoc est dictum, quod notulae lateraliter in
        modo quolibet sic dispositae, ut inter illas vacua mediet cellula, tono distant, tonum
        sumendo pro consonantia sesquioctavae proportionis, quod vero, in tacto modo, notam tertiae
        paginae, quae est .[Phi]., et notam quartae, quae est .[Upsilon]., non paginula, sed versus
        seu linealis tractus recto ordine laterali deductus dividit, semitonii minoris signat
        distantiam. Inter notulas igitur quae ponuntur in paginis immediate sibi succedentibus,
        minus semitonium continetur; tonus vero, si mediet inter illas cellula vacua.</p>
      <p xml:id="JACSP6A0290">De hoc autem Boethius exemplificans per modum cuiusdam probationis:
        Probatur, inquit, quod tactum est hoc modo. Nam, si in tacto modo .[Omega]. est
        proslambanomenos, .[Phi]. hypate hypaton, .[Upsilon]. parhypate hypaton, necesse est inter
        .[Omega]. et .[Phi]. esse toni distantiam, quia, sicut visum est, inter proslambanomenon et
        hypaten hypaton, tonus continetur, et inter [Phi]. et .[Upsilon]., est semitonium, sicut
        inter hypaten hypaton et parhypaten hypaton, sicut apud nos Bmi et Cfaut. Hoc generaliter et
        regulariter in cunctis considerandum est modis, ut, si vocum notulas integra et vacua pagina
        disgregaverit, toni inter eas sciamus esse distantiam; si autem versus, sive linealis
        tractus, non pagina, voces distinguat, inter eas non ignoremus semitonii esse
        distantiam.</p>
      <p xml:id="JACSP6A0291">His ita praemissis, tangit Boethius distinctionem inter modum et modum in
        acumine vel gravitate. Si duo ordines, qui duobus deserviunt modis, in bis diapason
        consonantia constituti, invicem comparentur, quis illorum acutior sit vel gravior, sic sciri
        poterit. Si proslambanomenos huius ordinis <pb n="[41]"/>vel modi gravior sit quam
        proslambanomenos alterius ordinis vel modi, voces illius ordinis omnes proportionaliter in
        genere eodem graviores erunt cunctis vocibus alterius ordinis.</p>
      <p xml:id="JACSP6A0292">"Proportionaliter" dicit, ut similes nervi similibus conferantur nervis,
        ut proslambanomenos unius ad proslambanomenon alterius ordinis, et hypate hypaton unius
        ordinis ad hypaten hypaton alterius, sic de consimilibus, ut supra visum est. Loquimur autem
        de comparatione nervorum similium inter se, quia dissimiles nervi quidam inter se sunt
        aequales.</p>
      <p xml:id="JACSP6A0293">Dicitur autem "in genere eodem", quia secus esset, si in distinctis essent
        generibus unus ordo in genere diatonico, alius in chromatico, alius in enharmoniaco. Haec
        autem si declarari possent in primis et gravioribus vocibus, nervis vel clavibus, melius
        tamen declaretur hoc in mediis chordis, quae meses nuncupantur. Hoc igitur pro regula, quod
        duorum ordinum vel modorum bis diapason consonantium, cuius mese fuerit gravior eiusdem modi
        vel ordinis, cunctae voces correspondenter singulae singulis comparatae reperientur
        graviores, ut, si mese unius ordinis in tono gravior est quam mese alterius ordinis,
        proslambanomenos illius ordinis in tono gravior est proslambanomeno illius alterius ordinis,
        et sic correspondenter de nervis aliis modorum illorum sentiendum est. Hoc autem patet inter
        mesen hypodorii modi et hypophrygii et inter mesen hypophrygii modi et hypolydii. Quodsi
        mese modi unius gravior sit in minore semitonio quam mese modi alterius, ut mese hypolydii
        quam dorii similiter et ceteri nervi modi hypolydii in semtonio minore graviores erunt
        consimilibus nervis modi dorii.</p>
      <p xml:id="JACSP6A0294">Et hoc intelligendum est de nervis eiusdem generis. Itaque, si sint
        quattuor mediae seu meses quattuor modorum immediate | [P1, 214r in marg.] sibi
        succedentium, distetque prima a quarta per diatessaron, prima a secunda tono, similiter
        secunda a tertia tono, oportet ut tertia ad quartam semitonii faciat differentiam. Hae
        quattuor sint mese modi hypodorii, quae vocetur .A.; mese modi hypophrygii, quae vocetur.
        .B.; mese modi hypolydii et vocetur .C.; mese modi dorii, quae vocetur .D.</p>
      <p xml:id="JACSP6A0295">Cum igitur .A. comparata ei quae est .D., servet sesquitertiam
        proportionem, in qua fundatur diatessaron, .A. autem et .B. distent tono, et similiter .B.
        et .C. distent tono, relinquitur ut .C. ad .D. semitonii distantiam servet. <pb n="[42]"/>Et
        ita est inter dictas meses quattuor, sicut in descriptionibus patet suprapositis.</p>
      <p xml:id="JACSP6A0296">Quodsi fuerint quinque mediae vel meses, et prima a quinta sesqualtera
        distiterit proportione, primaque a secunda, secunda a tertia, quartaque a quinta singulis
        distiterint tonis, consequens est ut tertia a quarta semitonii faciat distantiam. Et istud
        observatur in praedictis modorum descriptionibus inter mesen hypodorii et phrygii, et inter
        mesen modi dorii et hypermixolydii.</p>
      <p xml:id="JACSP6A0297">Item, quaecumque mediae aliorum modorum proslambanomeno accedunt, hae
        graviores modos operantur; quaecumque vero nete, illae acutiores, quia meses modorum aliorum
        a gravissimo quanto magis accedunt ad proslambanomenon modi gravissimi, qui est hypodorius,
        tanto voces annexas sibi faciunt graviores, et, quanto amplius accedunt ad neten, tanto
        voces operantur acutiores. Est enim proslambanomenos vox gravissima sui modi, nete vero
        hyperboleon acutissima.</p>
      <p xml:id="JACSP6A0298">Haec patet in figuris modorum prius descriptorum, quia et mese modi
        hypophrygii magis accedit ad proslambanomenon modi hypodorii quam mese hypolydii. Est
        hypophrygius modus gravior quam hypolydius, et, per eandem rationem, hypolydius modus
        gravior est quam dorius, et dorius quam phrygius, phrygius quam lydius. Similiter, ex alia
        parte, hypolydius modus acutior est quam hypophrygius, et dorius quam hypolydius, et
        phrygius quam dorius, et sic deinceps ascendendo.</p>
      <p xml:id="JACSP6A0299">Inveni autem hic in margine, contra Boethii textum, litteram quae
        sequitur: Aspice, in figura proposita, quemadmodum mese infima transit ascendendo et per
        alios modos in graviores sonos usquedum venerit ad ultimum in proslambanomenon. Hoc autem
        patet ex duobus: primo, quia si quis ad mesen hypophrygii, quae est .[Phi]., eiusdem
        hypophrygii comparet .[Phi]., inveniet ipsam esse lichanon meson (distat autem in modo
        quolibet mese a lichano meson per tonum); secundo, quia inter .[Omega]. et .[Phi].
        interiecta est pagina integra, item mese hypolydii a mese hypophrygii deficit tono. Hoc
        autem consimiliter probatur ut prius, quia, si quis ad mesen hypolydii, quae est .C.,
        eiusdem hypolydii comparet .[Phi]., ipsa est lichanos meson quae tono distat a mese. Item,
        inter .C. et .[Phi]., interponitur integra paginula. Sic igitur habemus, inter mesen
        hypolydii et mesen hypodorii, duorum tonorum <pb n="[43]"/>esse distantiam. Item, mese
        hypolydii, quae est .C. distat a mese dorii, quae est .[Pi]., in semitonio, quia dictas
        meses non pagina, sed versiculus vel linearis tractus distinguit.</p>
      <p xml:id="JACSP6A0300">Cum autem diatessaron constet ex duobus tonis cum semitonio, hi autem
        claudantur inter mesen hypodorii et dorii, consequens est inter dictas meses diatessaron
        consonantiam contineri. Hic autem per semitonium diesim intelligimus, quia loquimur de
        modorum dispositione secundum genus diatonicum, in quo locum per se non habet maius
        semitonium, nisi in distinctione tetrachordi synemmenon a tetrachordo diezeugmenon, ut alias
        supra visum est. Quod autem inter mesen hypodorii et dorii sit integra diatessaron, probatur
        hoc modo. Nam mese, quae est .[Omega]. in hypodorio, eadem .[Omega]. in dorio est hypate
        meson. Mese autem ab hypate meson, in quovis modo et genere, distat per diatessaron.</p>
      <p xml:id="JACSP6A0301">Consequenter declarandum est inter mesen modi dorii et modi hypermixolydii
        diapente contineri. Hoc autem sufficenter probatum erit, si ostendatur inter dictas meses
        esse distantium trium tonorum cum semitonio, sicut est rei veritas, et patet sic: Mese
        dorii, quae est .[Pi]., a mese phrygii quae est .M. distat tono, nam, quae est mese in modo
        dorio, eadem in modo phrygio est lichanos meson. Est autem saepe dictum inter lichanon meson
        et mesen esse toni distantiam; etiam dictas meses integra distinguit pagina. Rursus mese
        phrygii, quae est .M., a mese lydii, quae est .I., distat tono propter tactas causas, quia
        mese phrygii eadem in modo lydio est lichanos meson, et distinguit has meses integra pagina.
        Iam igitur habemus quod mese lydii per ditonum distat a mese dorii. Rursus mese lydii a mese
        mixolydii .H. semitonio distat. Dictas enim meses non paginula, sed versus vel linealis
        distinguit tractus. Sic igitur mese dorii per diatessaron distat a mese mixolydii, et non
        restat de diapente nisi tonus. Illi autem continetur inter mesen mixolydii et
        hypermixolydii, quae est .[Gamma]. Idcirco, quoniam .H. quae est mese in modo mixolydio,
        eadem est lichanos meson in hypermixolydio, has etiam meses integra dividit paginula,
        continetur igitur diapente inter mesen dorii et hypermixolydii, nam mese dorii, quae est
        .[Pi]., eadem in ordine hypermixolydio est lichanos hypaton.</p>
      <p xml:id="JACSP6A0302">Lichanos autem hypaton ad mesen in diatonico genere | [P1, 214v in marg.]
        in modo quolibet si comparetur, per diapente distat consonantiam et cum mese dorii, sicut
        ostensum est, distet a mese <pb n="[44]"/>hypodorii per diatessaron, et mese hypermixolydii
        per diapente a mese dorii, satis consequens est mesen hypermixolydii per diapason distare a
        mese hypodorii, quod probandum supra proposuimus.</p>
      <p xml:id="JACSP6A0303">Idem autem intelligatur de nervis aliis consimilibus dictorum modorum
        simul comparatorum, videlicet quod proslambanomenos modi hypermixolydii per diapason distat
        a proslambanomeno modi hypodorii, et hypate hypaton unius illorum ab hypate hypaton
        alterius, et consimiliter est de ceteris nervis nominum similium dictorum modorum. Et, sicut
        tactum est de distantia, quae est per diapason inter nervos consimiles modorum extremorum,
        octavi scilicet et primi, similiter intelligatur de distantia semitonii inter nervos aliquos
        consimiles, toni, semiditoni, ditoni, diatessaron, sic de ceteris inclusis ibi consonantiis,
        ut supra tactum est.</p>
      <p xml:id="JACSP6A0304">Capitulum XIIII.</p>
      <p xml:id="JACSP6A0305">Cur modus octavus ceteris sit appositus.</p>
      <p xml:id="JACSP6A0306">Cur autem modus octavus, qui est hypermixolydius, ceteris adiectus sit
        modis, nunc videndum.</p>
      <p xml:id="JACSP6A0307">Ad hoc autem melius capiendum, describatur primo bis in litteris, modo qui
        sequitur, diapason:</p>
      <p xml:id="JACSP6A0308">A B C D E F G H I K L M N O P</p>
      <p xml:id="JACSP6A0309">Dico igitur quod, inter extremas positas litteras, quae sunt .A. et .P.,
        bis diapason continetur. Servat autem diapason consonantiam .A. ad .H. Includuntur enim ibi
        voces octo. Et illa sit prima et principalis ipsius diapason species; secunda vero species
        est inter .B. et .I., tertia inter .C. et .K., quarta inter .D. et .L., quinta inter .E. et
        .M., sexta inter .F. et .N., septima inter .G. et .O. Relinquitur igitur, extra dictas
        species, ea quae est inter .H. et .P., quae, ut totus ordo impleretur, ceteris speciebus
        adiecta est, atque hic est octavus modus, tropus vel tonus, quem Ptolomaeus superadnexuit
        (non inconvenienter, ut videtur), tum propterea ut species ipsius diapason ad bis diapason
        attingerent, sicut species ipsius diapente ad diapason, tum propterea ut per species
        diapason totum antiquum monochordum compleretur, quod bis continet <pb n="[45]"/>diapason,
        tum quia de prima et principali specie ipsius diapason quae est inter .A.H. vox una remanet
        et una de bis diapason, inter quas voces est vere diapason, sicut inter alias septem
        species, tum propter nobilitatem et perfectionem ipsius diapason, ut, secundum octo voces
        suas, species octo formarentur et sic numerus compleretur modorum qui ex speciebus
        originantur diapason.</p>
      <p xml:id="JACSP6A0310">Instant autem aliqui contra additionem tactam octavae speciei ipsius
        diapason secundum quam octavus sumitur modus. Haec enim species incipit in mese quae datur
        hic intelligi per .H. et terminatur in neten hyperboleon quae per .P. designatur hic.
        Secundum hoc igitur, modus octavus et altius incipiet, et altius terminabitur quam modus
        septimus, sicut species octava quam septima, quae incipit in .G. quae est lichanos meson, et
        terminatur in .O. quae est paranete hyperboleon. Hoc autem, ut aiunt, absurdissimum videtur,
        ut discipulus superponatur magistro.</p>
      <p xml:id="JACSP6A0311">Sed consimilis instantia potest fieri de modo secundo respectu primi,
        quarti respectu tertii, et sexti respectu quinti. Nam in prius tactis modorum
        descriptionibus, modus secundus primum superat, quartus tertium, et sextus quintum.</p>
      <p xml:id="JACSP6A0312">Qui igitur sic instant, aliter loquuntur de modorum principiis et terminis
        quam loquatur Boethius. Hoc autem magis apparebit ex dicendis infra.</p>
      <p xml:id="JACSP6A0313">Est autem notandum quod distinctio modorum, quantum ad ipsorum fines et
        principia, quae sumitur secundum ordinem specierum octo ipsius diapason supra tactum, quarto
        capitulo, non est eadem cum ea quae tangitur in praetactis modorum figuralibus
        descriptionibus. Ibi enim tertius modus, idest hypolydius, hypophrygium superat in
        semitonio, hic in tono, quia ibi species prima sumit initium a proslambanomeno, secunda ab
        hypate hypaton, tertia a parhypate hypaton, sic deinceps. Oportet enim, si diapason octo
        debeat habere species quantum ad antiquum, de quo loquitur Boethius, monochordum, ut prima
        incipiat a proslambanomeno, quae terminatur in mesen, et octava a mese, quae terminatur in
        neten hyperboleon. Sic autem non est hic et, quamvis quaelibet species diapason non includat
        nisi diapason, in tactis tamen modorum figuralibus descriptionibus, modo cuilibet, totum
        antiquum monochordum coniungitur a proslambanomeno in neten hyperboleon.</p>
      <p xml:id="JACSP6A0314">
        <pb n="[46]"/>| [P1, 215r in marg.] Capitulum XV.</p>
      <p xml:id="JACSP6A0315">Prologus in quo dicta continuantur dicendis et quae dicenda sunt in quodam
        generali proponuntur.</p>
      <p xml:id="JACSP6A0316">Expedito tractatu de modis vel tonis, prout de illis loquitur Boethius,
        agendum consequenter est de eisdem, ut de illis Guido abbas suique sequaces loquuntur.</p>
      <p xml:id="JACSP6A0317">Cum autem modi dispositionem praesupponant monochordi distinctionemque
        tetrachordorum in ipso contentorum, nascantur insuper modi de speciebus diapason quae
        claudunt in se diatessaron ac diapente species, prius de his quaedam, quae tangunt Antiqui,
        relatione memoriaque digna referentur. Dehinc modorum numerum, secundum tactum Guidonem et
        sequaces suos, modorum distincta nomina, ipsorum naturas, distinctiones, convenientias
        variasque proprietates narrabimus.</p>
      <p xml:id="JACSP6A0318">Videbimus autem circa monochordum quare tantum septem vocum contineant
        discrimina, quare non sit contentum una diapason, quare ad ter diapason non se extendat,
        quare potius divisum sit in tetrachorda quam in dichorda, trichorda vel pentachorda, quae
        perfectio sit ipsius quaternarii, qualiter sequentes Boethium monochordum non diviserint in
        penitus coniuncta tetrachorda, nec in penitus disiuncta: Hinc agetur de assignatione
        specierum ipsius diatessaron, ipsius diapente et ipsius diapason secundum Guidonem et
        sequaces suos, et de proprietatibus illarum; postea de modis vel tonis secundum illorum
        opinionem tractabitur.</p>
      <p xml:id="JACSP6A0319">Capitulum XVI.</p>
      <p xml:id="JACSP6A0320">Monochordum quare septem tantum contineat vocum discrimina.</p>
      <p xml:id="JACSP6A0321">Supposito ex praecedente libro quid sit monochordum, circa ipsum videatur
        hic primo quare septem tantum contineat vocum discrimina, pluries tamen repetita, quae sunt:
          <pb n="[47]"/>.A.B.C.D.E.F.G. Hoc, ut aiunt, ex | [F, 115v in marg.] antiquissima omnium
        rerum natura, auctore Deo, processit, ut dumtaxat septem sint vocum discrimina septem
        litteris, ut tactum est, explicata ad exemplar fortassis septenarii numeri qui, quodam
        privilegio potioris sacramenti, quantum ad aliquas ipsius proprietates, inter ceteros eminet
        numeros vel seorsum in sua sumptus integritate vel ex suarum partium multimoda perfectione,
        ut eleganter ostendit Macrobius in Commento suo supra Somnium Scipionis. Et hic numerus,
        secundum Tullium, omnium rerum fere nodus est. Facultas igitur humanae vocis hunc numeri
        limitem fecit, ut ipsum non excedat, sed repetat; nam octavae vocis adiectio primae
        renovatio est et quasit repetitio. Propterea diapason dicitur optima symphonia, quod in ea
        ceteris perfectior concordia fiat, ut sive ab acutiore, sive a graviore incipias, vox, quam
        octavo ordine in celsiorem vel graviorem mutaveris, ad primam vocem habeatur aequisona.
        Sicque, in infinitum, sonorum sequentia progreditur, ut, ab unoquoque sono locis octavis
        renata, ut ita dicam, voce, ordo novus emergat et dierum more octava sit quae prima, prima
        quae octava. Unde Virgilius, apud Elysium: Orpheus</p>
      <p xml:id="JACSP6A0322">Obloquitur numeris septem discrimina vocum</p>
      <p xml:id="JACSP6A0323">quod scilicet sonorum ordo disparibus septem continuetur vocibus atque in
        octavis in novam mutetur. Haec igitur causa principalis est quare septem tantum vocum sint
        discrimina similitudo vocis octavae ad primam vocem, et nonae ad secundam, decimae ad
        tertiam, sic de aliis. Hanc autem similitudinem facit bonitas mixtionis vocum ipsius
        diapason quarum una ad reliquam octava est.</p>
      <p xml:id="JACSP6A0324">
        <pb n="[48]"/>Capitulum XVII.</p>
      <p xml:id="JACSP6A0325">Monochordum quare non sit contentum una diapason.</p>
      <p xml:id="JACSP6A0326">Quamvis autem diapason optima dicatur consonantia, non est tamen
        monochordum contentum una diapason: primo, quia simplicioribus videretur nimis curtum, qui
        periti non sunt, voces suas ad gravitatem reflectere, sicut equus indocilis regidaeque
        cervicis non bene potest in arto spatio circinari clipeo; secundo, quia vox acutior mulcet
        aures gratiosius, sicut gracile corpus blanditur oculis iocundius; tertio, quia naturalis
        chordae et vocis humanae possibilitas ulteriores spontanea petit metas, sicut nonnunquam in
        amoena loca voluntate procedimus et non necessitate; quarto, quia alias singulae diatessaron
        species diapente, diapason | [F, 116r in marg.] non haberentur difficiliusque a tardioribus
        intellectu comprehenderentur; quinto, quia modi vel toni suis carerent legitimis in acutam
        partem processibus; sexto, quia consonantiae in monochordo deficerent, quas Antiqui
        concorditer in numero consonantiarum posuerunt, quae in proportionibus simplicibus
        multiplicibus radicantur, scilicet diapente cum diapason in tripla et bis diapason in
        quadrupla.</p>
      <p xml:id="JACSP6A0327">Capitulum XVIII.</p>
      <p xml:id="JACSP6A0328">Monochordum quare ultra bis procedat diapason.</p>
      <p xml:id="JACSP6A0329">Rationabiliter igitur monochordum ad bis diapason in quindecim vocibus
        extensum est, quibus tamen Guido tres ad acutam partem voces apposuit, idest
        .[sqb].[sqb].c.c.d.d. Cum <pb n="[49]"/>autem authentus tetrardus, idest septimus modus,
        legitimum dispositionis suae ascensum habeat per diapason, a .G. in .g., et unam, quae
        residua est, sibi concessam remaneat, idest .a..a. superacutam, videbuntur forsan aliquibus
        reliquae tres, idest .[sqb].[sqb].c.c.d.d. superfluae.</p>
      <p xml:id="JACSP6A0330">Has tamen causa rationabilis docet non penitus esse superfluas. Sunt enim
        quidam cantus, ut Kyrie Eleison, et prosae vel sequentiae quae ab illis legibus immunes sunt
        quibus astringuntur offertoria responsoria, antiphonae et missarum introitus, quia illis nec
        versus, | [P1, 215v in marg.] nec psalmi, nec "saeculorum amen" solent, sicut istis, apponi.
        Ideo liberiore lascivientes licentia et arbitrio nonnunquam transcendunt diapason geminam
        sicque, deficientibus nervis, notari tales cantus in terminis suis legitimis non possent
        nisi supradictas guidonicas voces constaret eis subvenire. Inde est illa sequentia Ad
        celebres, Rex coelice, laudes, quam composuit Gerbertus papa, quae ascendit ultra .a..a.
        superacutam.</p>
      <p xml:id="JACSP6A0331">Sed forsan quaeretur: "Quid faciebant Antiqui, ante additionem tactarum
        vocum? Qualiter notabant et cantabant tales cantus?" Respondetur ad hoc quod utebantur
        transpositione modorum a propriis clavibus finalibus. Oportet enim, ut ait quidam illorum,
        illud considerare ut cum tres authentici modi, tertius scilicet, quintus et septimus, in
        locum sibi regulariter ordinatum deficientibus nervis minus proveniant, doctus cantor,
        quotiens id exposcit ratio, redeat inferius ut per octava loca voces resumat, quas in
        superioribus non invenerat. Ecce quid facere poterant Antiqui. Sed Modernis visum est melius
        et rationabilius his praedictis vocibus additis in superioribus melodias habere sui tenorem
        acuminis finirique in terminis suis legitimis quam indecentius inclinatas inferius reflecti
        locis in octavis, vel aliis. Adhuc et alia redditur causa. Nam sunt quidam cantus ipsius
        proti, qui non possunt apte cantari nec in propria finali, quae est .D., nec in sociali vel
        affinali, quae est .A., quando scilicet sub ea voce <pb n="[50]"/>| [F, 116v in marg.] in
        qua finiendi sunt, duo distincta et vicina requirunt semitonia quae faciunt .b.[sqb].
        Propterea transferuntur ad acutam .d., et ibi distinctionem sui cantus per diapason ad
        superacutam .d..d. habentes possunt absque defectu cantari. Hoc autem patet in responsorio
        illo Collegerunt pontifices in versu ubi dicitur:</p>
      <p xml:id="JACSP6A0332">[CSMIII/6:50; text: anni illius]</p>
      <p xml:id="JACSP6A0333">Alibi autem in toto cantu illo, tam in responsorio quam in versu, locum
        habet .[sqb]. quadratum. Quod autem quidam ad supplendum illius iubilationis defectum in
        gravibus chordis utuntur synemmenon, sive .b. molle, non placet aliis, quia talis cantus non
        habet ibi locum.</p>
      <p xml:id="JACSP6A0334">Item, tres tactae guidonicae voces ceteris potuerunt superaddi, ut
        diapente species in excellentium tetrachordo de quo dicemus infra, taxarentur.</p>
      <p xml:id="JACSP6A0335">Item, tactis tribus vocibus, Moderniores unam superaddiderunt, quae
        dicitur ela non irrationabiliter, ut alias tactum est et infra tangetur.</p>
      <p xml:id="JACSP6A0336">Capitulum XVIIII.</p>
      <p xml:id="JACSP6A0337">Monochordum cur ad ter diapason non extenditur.</p>
      <p xml:id="JACSP6A0338">Monochordum secundum Guidonem qui, ad partem gravissimam, vocem unam
        apposuit et, ad partem acutam, tres, quamvis ad diapente cum bis diapason extendatur, et ad
        tonum cum diapente et bis diapason secundum illos qui ela ela addiderunt, non placuit tamen
        communiter musicis doctoribus ut ad ter diapason protenderetur propter nimiam distantiam
        vocum ipsius ter diapason. Unde dicunt quidam quod, sicut pueri tenellae vocis immoderato
        acumine cantilenas <pb n="[51]"/>edunt, contra voces graves et viriles, ita inconsonas ut
        eas etiam vir sciens et musicus non intelligat et discernat illas quae sint et in qua
        consistant proportione, ita sonus nimis acutus contra gravem quandam generat
        confusionem.</p>
      <p xml:id="JACSP6A0339">Est modus in rebus; sunt certi denique fines</p>
      <p xml:id="JACSP6A0340">Ultra quos citraque nequit consistere verum.</p>
      <p xml:id="JACSP6A0341">Item monochordum componentes inspexisse visi sunt vocis humanae
        possibilitatem quae ad ter diapason, in homine uno, vel non potest se extendere, vel
        rarissime et cum difficultate potest. Fuerunt tamen quidam, ut supra tactum est circa finem
        libri secundi, qui monochordum ad ter diapason non solum produxerunt, sed ad tonum cum ter
        diapason, forsan ut monochordum terminarent in primam litteram, idest in ala ala ala, quia
        Antiqui ab Are inceperunt, qui est proslambanomenos. Habent autem consonantiae, quas
        addiderunt illi, certas numerales proportiones, ut supra visum est.</p>
      <p xml:id="JACSP6A0342">Capitulum XX.</p>
      <p xml:id="JACSP6A0343">Cur potius monochordum in tetrachorda divisum est quam in dichorda,
        trichorda vel pentachorda.</p>
      <p xml:id="JACSP6A0344">Divisum quare potius est monochordum in tetrachorda, quae sonant
        diatessaron, quam in dichorda, quae continent tonum vel semitonium, in trichorda, quae
        ditonum vel semditonum, vel in pentachorda, quae diapente, haec ab Antiquis ponitur ratio
        quia nulla, ut aiunt, post diapason est tanta ut in tetrachordis similitudo. Si enim in
        dichorda facta fuisset divisio, primum occurreret dissimilitudo, quia post tonum qui est |
        [F, 117r in marg.] ab .A. in .B., statim sequitur semitonium inter .B. et .C. Si vero
        divisum fuisset in trichorda, diversitas statim appareret. Nam, post semiditonum qui est ab
        .A. <pb n="[52]"/>in .C., ditonus consequitur inter .C. et .E. At si divisio facta fuisset
        per pentachorda, eadem dissimilitudinis obviaret inopportunitas, quoniam quidem ab .A. in
        .E. est diapente, | [P1, 216r in marg.] a .B. vero in .F., non est diapente sed
        semitritonus. Intelligendum est quod, in vocibus monochordi, nulla post diapason tanta
        dicitur similitudo, sicut in tetrachordis, non quantum ad vocum ipsius diatessaron
        concordiam, quia amplius concordant voces ipsius bis diapason et diapente, sed pro quanto
        sicut communiter inter voces octavas, quae litteras habent similes, est diapason, sic, inter
        quartas, diatessaron. Nec aliquid impedit hoc, nisi solus tritonus, sicut semitritonus, ne
        sit diapente inter voces quintas.</p>
      <p xml:id="JACSP6A0345">Adhuc alia videtur posse reddi causa cur potius monochordum per
        diatessaron sit divisum quam per ceteras tactas consonantias, quia, secundum Antiquos, ut
        supra tactum est, diatessaron prima minimaque consonantia est ceteris inclusa, sicut bis
        diapason maxima ceteras includens, quia non tonum, non semitonium, non ditonum, non
        semiditonum consonantias, sed consonantiarum partes vel intervalla vocaverunt.</p>
      <p xml:id="JACSP6A0346">Cum autem tetrachordum et diatessaron a quaternario deriventur, hic
        aliquid de quaternarii perfectione loquamur, a quo fere tota harmonia trahit originem.</p>
      <p xml:id="JACSP6A0347">Capitulum XXI.</p>
      <p xml:id="JACSP6A0348">Quae virtus, quae perfectio sit ipsius numeri quaternarii.</p>
      <p xml:id="JACSP6A0349">Omne principium alicuius videtur esse principium, sicut finis alicuius rei
        finis est.</p>
      <p xml:id="JACSP6A0350">Ubi autem principium et terminus est, interponitur et medium, ut a
        principio per medium veniatur ad finem vel terminum. Propterea, secundum doctrinam Beati
        Dionysii, in dispositione universi, extrema per media deducuntur ad suprema hominum,
        scilicet hierarchia per coelestem sive angelicam in supercoelestem, idest Beatissimam
        Personarum Divinarum Trinitatem.</p>
      <p xml:id="JACSP6A0351">
        <pb n="[53]"/>Unitas autem sic omnium numerorum principium fons est et origo, quod tamen
        numerus non est formaliter et in actu et propterea medio caret atque fine, nisi forte pro
        sui perfectione principium dicatur medium atque finis.</p>
      <p xml:id="JACSP6A0352">Dualis vero numerus finem non habet ad quem per medium deveniat sed
        principium dicitur, sed de principio primo, quod de alio nullo.</p>
      <p xml:id="JACSP6A0353">Et si haec duo simul fuerint iuncta, occurrit ternarius, primus numerus
        impar, et hic habet principium, medium atque finem in quo una medietas interiecta pares sibi
        terminos constituit; ex utroque latere circumvallatur unitate et, quod extremitates iunctae,
        idem facit medietas duplicata. Unum enim et unum duo faciunt. Quodsi |[F, 117v in marg.]
        dixeris bis unum, creantur similiter duo. Haec autem simul iuncta, idest duo et duo,
        quattuor constituunt. Primus igitur numerorum omnium est ternarius cui inter duas
        extremitates medium accidit quo iunguntur extrema.</p>
      <p xml:id="JACSP6A0354">Quaternarius vero, de quo nunc principalius loqui intendimus, primus
        numerus est qui duas medietates obtinuit. In ternario siquidem mediat unitas, in quaternario
        dualitas quae ex duabus constat unitatibus.</p>
      <p xml:id="JACSP6A0355">Iam igitur de quaternarii perfectione dicamus quae occurrunt.</p>
      <p xml:id="JACSP6A0356">Artius tunc extrema iunguntur cum medietas geminatur; sic autem est de
        quaternario. Qua in re, artifex natura, iussu Creatoris, non immerito hunc sibi numerum
        ascivit quo insolubili colligationis vinculo quattuor elementa sibi repugnantia sub quadam
        proportione devinxisset. Merito, inquam, hic numerus musicae harmoniae attributus est cuius
        dispositione fere tota harmonia videtur constitui. Hic est numerus qui inferiora
        superioribus conciliat corporisque statum in quattuor humoribus iugabili proportionum
        competentia foederat, bestiales hominum motus comprimit, mores in quattuor virtutibus
        cardinalibus componit, iras daemonum mitigat vel potius fugat, etiam ipsam terram sonorum
        suorum concentibus coelo quodammodo associat. Hic est numerus quem, <pb n="[54]"/>si
        praecedentibus se terminis naturalibus, idest uni, duobus, tribus adiunxeris hoc modo:</p>
      <p xml:id="JACSP6A0357">[CSMIII/6:54; text: I, II, III, IIII, VI, X] <figure>
          <graphic url="/images/JACSP6A_09GF.gif"/>
        </figure></p>
      <p xml:id="JACSP6A0358">denarii summam conficies, ut ex hoc etiam eius perfectione in decachordo
        assuescamus psallere psalterio quatenus Deo nostro jocunda decoraque sit laudatio. Adeo
        etiam Antiqui numerum hunc ad perfectionem animae pertinere putabant, si tamen fides huic
        eorum sententiae sit adhibenda, ut et Pythagorici ex eo iusiurandi religionem sibi facerent,
        sic dicendo: Pater qui nostrae animae numerum dedit ipse quaternum. Adde etiam quod idem
        quaternarius a binario, quem diximus esse principium, etsi de principio generatur a quo
        octonarius, qui est primus cubus, procreatur, nam bis duo quaternarium superficialem
        faciunt, bis duo bis solidum inducunt, idest octonarium. Sub huius numeri mysterio consonus
        Evangelistarum authenticus sonus in omnem terram exivit et in fines orbis terrae dulcissima
        fructuosissimaque praedicationis | [F1, 118r in marg.] ipsorum vox processit. Huiusmodi
        harmoniae concentum esse Deo gratissimum Psalmista noverat cum ad psallendum Domino mentes
        hominum quater commovebat | [P1, 216v in marg.] dicens: Psallite Deo nostro, psallite;
        psallite Regi nostro, psallite sapienter. Ergo sive ex hiis quae pauca protulimus, sive ex
        aliis quae dici possent, non sine magno divini muneris nutu, hanc vim ipsi quaternario esse
        ingenitam ut totius harmoniae concentus oriatur ab eodem et in eundem, velut ad principii
        sui originem, revertatur.</p>
      <p xml:id="JACSP6A0359">Unde quattuor principalia monochordi tantum sunt tetrachorda, diapente
        quattuor species et ad quattuor octo ipsius diapason species sunt reducibiles, octoque toni
        tendunt ad quattuor. Bini enim et bini regulariter ad unam ex quattuor <pb n="[55]"/>finalibus chordis, quadam dictante iusticia, velut ad parentem, redeunt. Quaternarius
        etiam numerus principalium consonantiarum in se continet proportiones; duo enim ad unum
        duplum est, similiter quattuor ad duo (sic diapason), tria ad unum, triplum (sic diapente
        cum diapason), quattuor ad unum, quadruplum (sic bis diapason), tria ad duo, sesqualterum
        (sic diapente), quattuor ad tria, sesquitertium (sic diatessaron).</p>
      <p xml:id="JACSP6A0360">Harum autem proportionum rationem figura sequens reddit planiorem:</p>
      <p xml:id="JACSP6A0361">[CSMIII/6:55; text: I, II, III, IIII, Proportio quadrupla, Proportio
        tripla, Proportio dupla, Proportio sesquialtera, Proportio sesquitertia, Diapason, Diapente,
        Diatessaron, Diapente cum diapason, Bis diapason]</p>
      <p xml:id="JACSP6A0362">
        <pb n="[56]"/>Sicque fit ut diatessaron ex quattuor constans chordis consonantiarum,
        secundum Antiquos, ponatur prima quae habetur et minima et post monochordum primo repertum
        videtur fuisse tetrachordum, non dichordum, non trichordum.</p>
      <p xml:id="JACSP6A0363">Capitulum XXII.</p>
      <p xml:id="JACSP6A0364">Divisio tetrachordorum in monochordo contentorum secundum Guidonem et
        sequaces suos et qualiter conveniant cum Boethii tetrachordis</p>
      <p xml:id="JACSP6A0365">Iam ad divisionem tetrachordorum in monochordo contentorum secundum
        Guidonem sequacesque suos descendatur.</p>
      <p xml:id="JACSP6A0366">Omnis siquidem regularis monochordi constitutio secundum praeclaram
        dissertissimi viri Boethii instructionem in quindecim consistit chordis per quas totius
        harmoniae quantum ad tactas et inclusas in illis consonantias vis rata connexione discurrit
        in qua quattuor principalia continentur tetrachorda his nominibus secundum Guidonem
        sequacesque suos discreta: tetrachordum gravium, tetrachordum finalium, tetrachordum
        superiorum, tetrachordum excellentium.</p>
      <p xml:id="JACSP6A0367">Tetrachordum ideo dicitur gravium, quia sit infra finalium et reddit sonum
        omnium gravissimum. Tetrachordum finalium eo quod in eo finis sit omnium tonorum legitime
        currentium. Tetrachordum superiorum eo quod sit superius constitutum. Tetrachordum
        excellentium quia sonos in acumine superat ceterorum trium.</p>
      <p xml:id="JACSP6A0368">Interseritur autem, in medio horum, quintum tetrachordum quod a Boethio
        synemmenon nuncupatur, quia ipsi meson coniunctum est (nunc autem vocatur cantus per
        .b.molle vel rotundum). Hoc autem tetrachordum quare ceteris adjunctum sit dicetur
        infra.</p>
      <p xml:id="JACSP6A0369">Tetrachordum gravium apud Boethium dicitur tetrachordum hypaton.
        Tetrachordum finalium, secundum Boethium, est tetrachordum meson. Sequitur postea
        interpositio tetrachordi synemmemon, sicut ex supradictis satis patet. Tetrachordum <pb n="[57]"/>superiorum, apud Boethium, est tetrachordum diezeugmenon, idest disiunctum a
        mese. Tetrachordum excellentium, secundum Boethium, est tetrachordum hyperboleon.</p>
      <p xml:id="JACSP6A0370">Sed Guido sequacesque sui a Boethio distinguuntur aliqualiter in tactorum
        tetrachordorum principiis aliquibus et terminis. Nam, secundum Boethium, tetrachordum
        hypaton ascendendo incipit ab hypate hypaton et terminatur in hypaten meson. Sed sequaces
        Boethium tetrachordum gravium incipiunt ab .A. et terminantur in .D., idest a
        proslambanomeno in lichanon hypaton. Tetrachordum meson, secundum Boethium, incipit ab
        hypate meson et finitur in mesen. Finalium autem tetrachordum incipit in .D. et terminatur
        in .G., hoc est a lichano hypaton in lichanon meson. Continet autem, secundum Boethium,
        tetrachordum synemmenon: mese, trite synemmenon, paranete synemmenon, nete synemmenon;
        secundum alios: .G.a.b.c., quibus respondent lichanos meson, mese, trite synemmenon,
        paranete synemmenon. Tetrachordum diezeugmenon constat, secundum Boethium, ex paramese,
        trite diezeugmenon, paranete diezeugmenon et nete diezeugmenon; secundum alios, tetrachordum
        superiorum ex .a.[sqb].c.d., idest ex mese, paramese, trite diezeugmenon, paranete
        diezeugmenon. Tetrachordum hyperboleon, secundum Boethium, continet nete diezeugmenon, trite
        hyperboleon, paranete hyperboleon, nete hyperboleon; tetrachordum vero excellentium, illi
        respondens, constat ex .d.e.f.g., idest ex paranete diezeugmenon, nete diezeugmenon, trite
        hyperboleon, paranete hyperboleon.</p>
      <p xml:id="JACSP6A0371">Ex his sequitur tetrachordum gravium tetrachordum hypaton per tonum
        antecedere et similiter tetrachordum finalium tetrachordum ipsius meses, sic de tribus
        aliis. Disposuit enim Boethius, in monochordo, quinque tacta tetrachorda, quantum ad illam
        ipsius diatessaron speciem quae, ascendendo, | [P1, 217r in marg.] constat ex semitonio,
        tono et tono in genere diatonico de quo loquimur. Sequentes vero Boethium illa disposuerunt
        quantum ad speciem illam quae constat ex tono, semitonio et tono, prout dicitur re mi fa
        sol. Conveniunt tetrachordum gravium et finalium cum tetrachordo hypaton <pb n="[58]"/>et
        meson, quia tam haec quam illa coniuncta sunt, sed prima duo iunguntur in .D. quae est
        lichanos hypaton, alia duo in hypate meson. Et consimiliter est de tetrachordo superiorum et
        excellentium respectu tetrachordorum diezeugmenon et hyperboleon, sed prima iunguntur in .d.
        quae est paranete diezeugmenon, alia in nete diezeugmenon. Et sicut tetrachordum superiorum
        disiungitur in tono a tetrachordo finalium, similiter et tetrachordum diezeugmenon a
        tetrachordo meson.</p>
      <p xml:id="JACSP6A0372">Capitulum XXIII.</p>
      <p xml:id="JACSP6A0373">Quare sub tetrachordo gravium vox quinta sub figura .[Gamma]. sit
        addita.</p>
      <p xml:id="JACSP6A0374">Causae plures assignantur (et illarum quaedam prius tactae sunt) quare sub
        tetrachordo gravium quinta vox sit addita: Una, quia alias plaga proti, idest tonus
        secundus, non haberet completum sub fine per diapente descensum. Hanc autem vocem quintam,
        quae per .[Gamma]. graecam denotatur, cum prius Antiqui non haberent, ubi requirebat eam
        cantus proti, sursum pro ea .G. sumebant per diapason et tunc oportebat ut cantus ille in
        .d. finiretur acuta. Iuniores autem musici consideraverunt quantum ad meli convenientiam
        commodius quintam chordam inferius addendam. Invenitur enim melodia toni secundi, ut dicetur
        infra, non tantum ad vocem quintam descendere, sed etiam principium habere, | [F, 118v in
        marg.] ut in responsorio illo: Educ de carcere animam meam.</p>
      <p xml:id="JACSP6A0375">Alia ponitur ad idem ratio, quia generi conveniebat diatonico, ut in
        initio monochordi semitonium duo praecederent toni.</p>
      <p xml:id="JACSP6A0376">Alia ratio est ut prima monochordi clavis primam contineret vocem quae est
        ut, sicut ultima ultimam quae est la.</p>
      <p xml:id="JACSP6A0377">Alia ratio est ut septimae litterae, quae est .G., responderet ad partem
        gravem littera quaedam.</p>
      <p xml:id="JACSP6A0378">
        <pb n="[59]"/>De nomine autem illius quintae litterae superadditae diversi diversas
        assignant causas quarum duas tangere sufficiat:</p>
      <p xml:id="JACSP6A0379">Harum una est quia vox illa quinta per diapason responsura erat voci
        superiori, quae est .G.. Musicus graecam figuram apposuit quae est .[Gamma]., eiusdem quidem
        nominis et potestatis, propterea quia, post duas litteras latinas superius in monochordo
        positas, scilicet .G. et .g., aliam, quae poneretur ab his, diversam latinitatis usus
        habuit.</p>
      <p xml:id="JACSP6A0380">Alia causa fuit ut ostenderetur per graecam litteram in principio
        monochordi positam a Graecis habuisse principium huius artis disciplinam.</p>
      <p xml:id="JACSP6A0381">Capitulum XXIIII.</p>
      <p xml:id="JACSP6A0382">Quare ceteris tetrachordis additum sit synemmenon idest .b. molle vel
        rotundum et de comparatione huius .b. molle ad .[sqb]. quadratum.</p>
      <p xml:id="JACSP6A0383">Considerantes antiqui musici diezeugmenon tetrachordum in eius
        disiunctione a mese cantibus multa offendicula praetendere propter inconsonantiam ipsius
        tritoni inter .[sqb]. et .F. ut tritus authenticus et plagalis, idest quintus et sextus
        tonus, supra suam propriam vocem finalem, quae est .F., per diatessaron posset procedere,
        tetrachordum synemmenon ceteris addiderunt tetrachordis, idest cantum per .b. molle,
        propterea etiam, secundum Guidonem, ut inter .F. et .f. vox quaedam mediaret quae ad .F.
        inferius diatessaron, ad .F. superius diapente resonaret. Et, quia tetrachordum hoc, sive
        cantus per .b. molle, ceteris, quasi per accidens, associatum est, extra directum ordinem
        ceterorum in monochordo disponitur ab Antiquis ibique sedet quasi instabilis et advena in
        domo aliena.</p>
      <p xml:id="JACSP6A0384">Boethius vero illud tetrachordum extra alia, sed supra describit.</p>
      <p xml:id="JACSP6A0385">Alii vero inferius .b. molle sic ponunt:</p>
      <p xml:id="JACSP6A0386">[CSMIII/6:59; text: .a.b.[sqb].c.]</p>
      <p xml:id="JACSP6A0387">Adhuc figura ipsius aliqualiter instabilitatem insinuat. Formatur enim per
        .b. rotundum. Res autem rotunda mobilis et minus stabilis est. Aliud autem .[sqb]. quod
        deservit tetrachordo <pb n="[60]"/>superiorum, cui respondet tetrachordum diezeugmenon,
        quadratum est. Res autem quadrata stabilis et firma est et quasi immobilis. Ideo cantus sibi
        respondens naturalior | [F, 119r in marg.] est et stabilior musicaeque arti acceptior. Etiam
        .b. molle, quamvis cum quarta voce inferius resonet diatessaron, cum quinta inferius non
        resonat diapente sicut .[sqb]. quadratum et cum quarta superiore, quae est .e., non
        diatessaron, sed tritonum.</p>
      <p xml:id="JACSP6A0388">Per figuram igitur ipsius .b. mollis et per abiectionem a directo ordine
        litterarum aliarum, insinuatur cantum illum adventicium esse respectu aliorum et propterea
        nullus unquam cantus distinctionem, principium, vel finem sumit in .b. molle legaliter.</p>
      <p xml:id="JACSP6A0389">Nullus etiam octo modorum ipsum legaliter assumit, nisi tritus propter
        causam tactam, licet protus nonnunquam ipsum assumat. Unde provenit ut cantus per .b. molle
        multas confusiones inducat, maxime in tertio tono, in quarto, in septimo et octavo, in
        quibus locum nullum habere debet .b. molle propter rationes quae tangentur infra. Sed
        abutentes aliqui nimis illo cantu multos, quantum ad legitimos tonos, cantus destruunt et
        quantum ad processum, et magis in fine terminantes eos per .b. molle, cum terminari deberent
        per .[sqb]. quadratum.</p>
      <p xml:id="JACSP6A0390">Quamvis igitur .b. molle quantum ad aliquid utile sit, .[sqb]. tamen
        quadratum multo utilius est.</p>
      <p xml:id="JACSP6A0391">Est autem notandum quod .b. rotundum sive synemmenon octavum vocis
        discrimen non facit, quia in unisonum non | [P1, 217v in marg.] iungitur cum .[sqb].
        quadrato. Omne autem discrimen fit aut tono, aut minore semitonio, seu ex his compositis
        consonantiis. Sed distat .b. rotundum a .[sqb]. quadrato per semitonium maius quo per se non
        utimur in cantu diatonico. Ideo, in cantu hoc, duae litterae illae pro uno ponuntur
        discrimine, idest pro tono in duo semitonia inaequalia diviso, in minus quod hic tenet se ad
        partem gravem, et maius quod ad acutam.</p>
      <p xml:id="JACSP6A0392">
        <pb n="[61]"/>Capitulum XXV.</p>
      <p xml:id="JACSP6A0393">Monochordum quare divisum non est in penitus coniuncta tetrachorda vel in
        penitus disiuncta.</p>
      <p xml:id="JACSP6A0394">Cum tetrachordum finalium iunctum sit cum tetrachordo gravium et similiter
        tetrachordum excellentium cum tetrachordo superiorum, divisumque sit tetrachordum superiorum
        a tetrachordo finalium, quaeri posset unde hoc, ut non dividatur monochordum in penitus
        coniuncta vel penitus disiuncta tetrachorda.</p>
      <p xml:id="JACSP6A0395">Responsio: Sagaciter est hoc factum ut, scilicet, inter tacta distincta
        tetrachorda similitudo, quantum ad species diatessaron, servaretur. Nam, sicut, secundum
        Boethium, in omnibus tetrachordis | [F, 119v in marg.] observatur ascendendo ut prima sit
        species illa diatessaron quae constet ex semitonio, tono et tono, idest: mi fa sol la, sic,
        quantum ad alios, ea quae est ex tono, semitonio et tono, puta: re mi fa sol.</p>
      <p xml:id="JACSP6A0396">Hoc autem verum non esset, si tetrachorda penitus essent coniuncta vel
        penitus disiuncta, quia, in tertio tetrachordo, quod est superiorum, pateret dissimilitudo.
        Procederet enim per tonum et tonum et semitonium ascendendo sic: ut re mi fa. Illam tamen
        similitudinem recuperat synemmenon vel cantus per .b. molle. Secundum illum enim, a .G. in
        .c. processus est per re mi fa sol. Et haec potest esse quaedam ipsius .b. molle commoditas,
        sed, quia .b. molle non sic fixum est in monochordo, sicut .[sqb]. quadratum, voluerunt
        antiqui musici tetrachordum superiorum a tetrachordo disiungere finalium et ipsum inchoare,
        non in .G., sed in .a., alias etiam tetrachordum superiorum non esset iunctum cum
        tetrachordo excellentium. Quodsi tacta tetrachorda penitus essent disiuncta, cessaret
        similiter dicta similitudo inter tetrachordum finalium et gravium, quia tunc inciperet
        tetrachordum finalium ab .E. et contineret speciem illam diatessaron quae constat ascendendo
        ex semitonio, tono et tono et haec est dissimilis primae speciei tetrachordi gravium. Item
        suffecit tribus speciebus ipsius diatessaron ut finis tetrachordi gravium principium esset
        tetrachordi finalium, quia, secundum hoc, omnino tres species tetrachordi finalium tribus
          <pb n="[62]"/>speciebus tetrachordi gravium correspondent, quod minime verum esset, si
        disiuncta essent dicta tetrachorda. Consimilis autem ratio est de coniunctione tetrachordi
        superiorum cum excellentium tetrachordo.</p>
      <p xml:id="JACSP6A0397">Rationes quae tactae sunt de dispositione tetrachordorum secundum Guidonem
        vel suos sequaces, quamobrem scilicet illa tetrachorda nec penitus sint coniuncta, nec
        penitus disiuncta, in dispositione tetrachordorum tenent Boethii.</p>
      <p xml:id="JACSP6A0398">Item ad hoc coniunctum est tetrachordum finalium tetrachordo gravium et
        divisum tetrachordum superiorum a tetrachordo finalium, coniunctum tamen cum tetrachordo
        excellentium, ut prima superiorum diapason contineret ad primam gravium, secunda ad
        secundam, tertia ad tertiam, quarta ad quartam.</p>
      <p xml:id="JACSP6A0399">Capitulum XXVI.</p>
      <p xml:id="JACSP6A0400">Assignatio distinctioque dispositionis specierum diatessaron secundum
        Guidonem et sequaces suos.</p>
      <p xml:id="JACSP6A0401">Visum est supra diatessaron species, diapente ac diapason qualiter
        disponat in monochordo Boethius.</p>
      <p xml:id="JACSP6A0402">Videatur hic qualiter dictarum consonantiarum species Guido suique
        sequaces disponant, et primo de diatessaron loquemur speciebus.</p>
      <p xml:id="JACSP6A0403">Has igitur Guido adhaerentesque sibi in tetrachordo gravium sic disponunt:
        prima species dicti tetrachordi, secundum istos, constat ex prima gravium quae est .A. et
        prima finalium quae est .D.; secunda ex secunda voce gravium quae est .B. et secunda
        finalium .E.; tertia ex tertia gravium .C. et tertia finalium .F..</p>
      <p xml:id="JACSP6A0404">Addunt autem aliqui quartam speciem ipsi diatessaron, quam, in dicto
        tetrachordo, constare dicunt ex quarta voce gravium .D. et quarta finalium .G. Sed haec
        quarta species coincidit cum prima specie tetrachordi finalium.</p>
      <p xml:id="JACSP6A0405">Distinguuntur autem tactae species sic, quia prima constat ex tono,
        semitonio et tono, scilicet re mi la sol; secunda ex <pb n="[63]"/>semitonio, tono et tono,
        puta mi fa sol la; tertia, e converso, ex tono et tono et semitonio sic: ut re mi fa.</p>
      <p xml:id="JACSP6A0406">Quarta autem si addatur, ipsa constat ex tono, semitonio et tono, sicut
        prima.</p>
      <p xml:id="JACSP6A0407">Et haec est prima species tetrachordi finalium constans ex prima finalium
        et ultima finalium, scilicet ex .D. et .G.; secunda species tetrachordi finalium constat ex
        secunda finalium .E. et prima superiorum .a.; tertia ex tertia finalium .F. et secunda
        superiorum .b. molle.</p>
      <p xml:id="JACSP6A0408">Species tetrachordi superiorum modo illo taxantur ut species tetrachordi
        gravium, quia prima constat ex prima superiorum .a. et prima excellentium .d.; secunda ex
        secunda superiorum .[sqb]. et secunda excellentium .e.; tertia ex tertia superiorum .c. et
        tertia excellentium .f.</p>
      <p xml:id="JACSP6A0409">Tetrachordi autem excellentium species consimiliter disponuntur, sicut
        tetrachordi finalium, quia constat prima ex voce prima excellentium .d. et | [P1, 218r in
        marg.] ultima .g., secunda ex .e. secunda excellentium et .a..a. prima superacutarum; tertia
        ex tertia excellentium .f. et secunda superacutorum .b..b. molle (iuvare nos oportet vocibus
        illis quas Guido pro tetrachordo superacutarum ceteris superapposuit).</p>
      <p xml:id="JACSP6A0410">Capitulum XXVII.</p>
      <p xml:id="JACSP6A0411">Comparatio tactae dispositionis tetrachordorum inter se.</p>
      <p xml:id="JACSP6A0412">Species tetrachordorum tactorum conveniunt et differunt. Conveniunt quia,
        sicut prima species tetrachordi gravium constat ex tono, semitonio et tono, sic et primae
        species in ceteris tetrachordis, scilicet in tetrachordo finalium, superiorum et
        excellentium, et simile, quantum ad hoc, est de speciebus ceteris, quia semitonii dispositio
        eadem est in secunda specie tetrachordi gravium, finalium, superiorum et excellentium,
        similiter et tertiae speciei.</p>
      <p xml:id="JACSP6A0413">Alia siquidem semitonii dispositio species variat, quia si ponatur in
        duorum tonorum medio, prima species est; <pb n="[64]"/>si in extremo aut ad partem gravem,
        sic est species secunda, secundum tactas specierum assignationes; aut ad acutam, sic est
        tertia species.</p>
      <p xml:id="JACSP6A0414">Sed distinguuntur species tetrachordi gravium a speciebus tetrachordi
        finalium, quia prima gravium constat ex duabus primis, prima scilicet gravium et prima
        finalium; secunda, ex duabus secundis, quia ex secunda gravium et secunda finalium; tertia
        ex duabus tertiis, videlicet ex tertia gravium et tertia finalium. Non sic autem est de
        speciebus tetrachordi finalium, quia prima non fit ex duabus primis, nec secunda ex duabus
        secundis, tertia ex duabus tertiis, sed, sicut dictum est, prima ex prima finalium et
        ultima, secunda ex secunda finalium et prima superiorum, tertia ex tertia finalium et
        secunda superiorum.</p>
      <p xml:id="JACSP6A0415">Hoc autem inde provenit quia tetrachordum finalium disiunctum est a
        tetrachordo superiorum, coniunctum vero cum tetrachordo gravium.</p>
      <p xml:id="JACSP6A0416">Item differunt species tetrachordi gravium a speciebus tetrachordi
        finalium, quia gravium species naturalem ortum habent, non sic quae finalium, cum in specie
        tertia tetrachordi finalium uti oporteat synemmenon, sive .b. molle, et consimiliter in
        tertia specie tetrachordi excellentium.</p>
      <p xml:id="JACSP6A0417">Species autem tetrachordi superiorum ortum habent naturalem, sicut
        tetrachordi gravium.</p>
      <p xml:id="JACSP6A0418">Item, secundum aliquos, species tetrachordi gravium non tantum dicuntur
        naturales, sed formales; species vero tetrachordi finalium, etsi sint formales, non tamen
        naturales. Dicitur autem, secundum istos, species prima tunc formalis quando formam retinet
        primae speciei, quae est habere semitonium in medio duorum tonorum, sed naturalis dicitur
        quando ex primis duabus vocibus procreatur, ut ea quae est inter .A. et .D. Similiter et
        aliae species tetrachordi gravium naturales dicuntur et formales, et, eodem modo, species
        tetrachordi superiorum.</p>
      <p xml:id="JACSP6A0419">Species vero tetrachordi finalium et tetrachordi excellentium formales
        dicuntur, non naturales, nam prima finalium constat ex duabus extremis eiusdem tetrachordi,
        secunda ex secunda finalium et prima superiorum; tertia, ad hoc, minus naturalis est cum
        requirat synemmenon.</p>
      <p xml:id="JACSP6A0420">Item, sicut magis apparebit ex dicendis infra, species tetrachordi gravium
        deserviunt modis seu tonis plagalibus, idest paribus, quia prima tono secundo, secunda tono
        quarto, <pb n="[65]"/>tertia tono sexto. Quarta est prima finalium; tono deservit octavo.
        Species vero tetrachordi finalium modis deserviunt imparibus, prima primo, secunda tertio,
        tertia quinto, quarta septimo. Et sicut species tetrachordi superiorum diapason continent ad
        species tetrachordi gravium, prima ad primam, secunda ad secundam, sic de ceteris, similiter
        et species tetrachordi excellentium ad species tetrachordi finalium. Unde, propter
        aequisonantiam ipsius diapason, consimiles sunt species superiorum cum speciebus gravium et
        excellentium cum speciebus finalium, ut illud, quod fit inter graves et superiores, fiat
        inter finales et excellentes.</p>
      <p xml:id="JACSP6A0421">Sed, quantum ad aliquid, species tetrachordi finalium speciebus opponuntur
        tetrachordi gravium, et species tetrachordi excellentium speciebus tetrachordi superiorum,
        quia voces tetrachordi gravium species initiant dicti tetrachordi quas terminant voces
        tetrachordi finalium. Nam prima finalium primam speciem terminat gravium, secunda secundam,
        tertia tertiam; et similiter primam superiorum terminat prima excellentium, secundam secunda
        et tertiam tertia.</p>
      <p xml:id="JACSP6A0422">Possunt igitur tria tetrachorda dici similia in inchoando, gravium
        videlicet, finalium, et superiorum, et tria in terminando, scilicet finalium, superiorum et
        excellentium. Duo autem dici possunt similia in utroque, puta in inchoando et terminando,
        finalium scilicet et superiorum. Singulariter autem tetrachordo gravium pertinet inchoare et
        excellentium terminare, nisi quis ulterius procedere velit ad tetrachordum
        superacutarum.</p>
      <p xml:id="JACSP6A0423">Capitulum XXVIII.</p>
      <p xml:id="JACSP6A0424">Comparatio tactae dispositionis tetrachordorum, quantum ad species
        diatessaron, ad illas quas assignat Boethius.</p>
      <p xml:id="JACSP6A0425">Boethius diatessaron species in monochordi tetrachordis disponit
        descendendo; alii, quorum dispositionem tetigimus, eas ordinant ascendendo, et quae,
        secundum Boethium et Guidonem, in tetrachordis in descendendo prima dicitur species,
        secundum alios secunda vocatur ascendendo.</p>
      <p xml:id="JACSP6A0426">Nam, secundum Boethium, ut visum est supra, in tetrachordo meson prima
        species in descendendo taxatur inter <pb n="[66]"/>mesen et hypaten meson. Haec autem eadem
        species in ascendendo, secundum alios, in tetrachordo finalium est secunda. Item quae in
        ascendendo prima est in tetrachordo finalium, in prius tactis dispositionibus, in
        tetrachordo meson, secundum Boethium, in descendendo secunda est, scilicet species illa quae
        est inter lichanon meson et lichanon hypaton, et quae, | [P1, 218v in marg.] secundum
        Boethium, in tetrachordo meson in descendendo tertia species est, secundum alios, in
        tetrachordo finalium in ascendendo est similiter tertia species.</p>
      <p xml:id="JACSP6A0427">Huius autem diversitatis causa est quia mesen hi distinguunt a tetrachordo
        finalium. Secundum Boethium autem, mese sui tetrachordi prima est in descendendo, ultima
        vero in ascendendo a qua tetrachordum illud nominatur. Secundum Boethium igitur, in
        tetrachordis, illa ipsius diatessaron in descendendo prima species est et principalis quae
        constat ex tono et tono et semitonio in descendendo dicendo:la sol fa mi, quam ideo forsan
        primam posuit et principalem, quia voces extremas habet stabiles in singulis
        principalioribus tetrachordis, scilicet hypaton, meson, diezeugmenon et hyperboleon, non
        tantum in genere diatonico, sed in ceteris, chromatico scilicet et enharmoniaco. Non sic est
        de aliis speciebus quae voces extremas mobiles habent in toto vel in parte.</p>
      <p xml:id="JACSP6A0428">Secundum alios autem, illa species in tetrachordis prima dicitur et
        principalis quae constat ex tono, semitonio et tono, vel quia in ea semitonium medium
        sortitur locum, vel quia eandem tenet formam ascendendo vel descendendo.</p>
      <p xml:id="JACSP6A0429">Dicunt autem quidam: Tetrachordorum quaedam sunt primae similitudinis,
        quaedam secundae, quantum ad ipsorum species. Primae similitudinis est prima species gravium
        cum prima finalium, superiorum et excellentium, quantum ad formam, quia quaelibet illarum
        similiter intenditur et remittitur tono scilicet, semitonio et tono. Secundum Boethium vero,
        in singulis tetrachordis, prima species intenditur semitonio, tono et tono, et vice versa
        remittitur. Similitudinis autem secundae est secunda species in ascendendo tetrachordorum
        gravium, finalium, superiorum et excellentium cum prima specie in descendendo tetrachordi
        hypaton, meson, diezeugmenon et hyperboleon.</p>
      <p xml:id="JACSP6A0430">Et, sicut tactum prius est, voces tetrachordi gravium species inchoant nec
        terminant (excepta saltem voce quarta, quae communis est tetrachordo gravium et finalium);
        voces tetrachordi excellentium species terminant et non inchoant; voces autem tetrachordi
        finalium et superiorum species inchoant et <pb n="[67]"/>terminant. Ratio huius est quia
        illa sunt extrema in monochordi dispositione, haec media, quamvis autem, in dictis
        tetrachordis, diatessaron disponantur species magis proprie, cum, secundum aliquos, in
        tetrachordo gravium et superiorum, quia illae sunt tam naturales quam formales eodemque
        ordine dispositionis naturae, prima de primis, secunda de secundis, tertia de tertiis, et
        ibi quaelibet species de sui nominis constat chordis et litteris, non sic in aliorum
        tetrachordorum speciebus.</p>
      <p xml:id="JACSP6A0431">Capitulum XXVIIII.</p>
      <p xml:id="JACSP6A0432">Dispositio specierum ipsius diapente secundum Guidonem et sequaces
        suos.</p>
      <p xml:id="JACSP6A0433">Visum est qualiter aliqui tetrachordorum, quantum ad diatessaron, ordinant
        species. Videamus ulterius qualiter eidem diapente species disponant.</p>
      <p xml:id="JACSP6A0434">Volunt hi, quantum ad tetrachordum finalium, primam diapente speciem
        constare ex prima finalium .D. et prima superiorum .a., secundam ex secunda finalium .E. et
        secunda superiorum .[sqb]., tertiam ex tertia finalium .F. et tertia superiorum .c., quartam
        ex quarta finalium .G. et quarta superiorum .d. Secundum tactam dispositionem, prima
        diapente species primam diatessaron includit speciem, addens tonum ultra; sic secunda
        secundam, tertia tertiam.</p>
      <p xml:id="JACSP6A0435">Hae species distinguuntur sic:</p>
      <p xml:id="JACSP6A0436">Prima constat ex tono et semitonio et duobus tonis sic: re mi fa sol
        la;</p>
      <p xml:id="JACSP6A0437">Secunda ex semitonio et tribus tonis sic: mi fa sol la mi;</p>
      <p xml:id="JACSP6A0438">Tertia ex tribus tonis et semitonio sic: fa sol la mi fa;</p>
      <p xml:id="JACSP6A0439">Quarta ex duobus tonis, semitonio et tono sic: ut re mi fa sol.</p>
      <p xml:id="JACSP6A0440">Et cum pluribus modis variationem non sumat semitonium in diapente cum
        tribus tonis inclusum, non erunt diapente plures species.</p>
      <p xml:id="JACSP6A0441">Fit igitur prima tactarum specierum a lichano hypaton in mesen, secunda ab
        hypate meson in paramesen, tertia a parhypate meson in triten diezeugmenon, quarta a lichano
        meson in paraneten diezeugmenon.</p>
      <p xml:id="JACSP6A0442">Boethius autem, ut supra visum est, diapente species descendendo sic
        disponit: primam a paramese in hypaten <pb n="[68]"/>meson, secundam a mese in lichanon
        hypaton, tertiam a lichano meson in parhypaten hypaton, quartam a parhypate meson in hypaten
        hypaton.</p>
      <p xml:id="JACSP6A0443">Haec autem specierum diapente dispositio non placet aliis, propterea quia
        quaelibet species diapente claudere debet in se tres tonos cum semitonio, sic et diapente.
        Quarta autem tacta species non claudit in se nisi duos tonos cum duobus minoribus semitoniis
        qui a diapente deficiunt in maiore semitonio. Unde consonantia, quae continetur inter
        parhypaten meson et hypaten hypaton non est diapente, sed semitritonus.</p>
      <p xml:id="JACSP6A0444">Hoc igitur advertentes Guido sequacesque sui in tetrachordo gravium
        diapente species non disposuerunt, sed in tetrachordo finalium in quo totalis non emergit
        defectus. Accideret enim consimilis defectus, quantum ad speciem secundam in ascendendo, si
        huiusmodi species taxarentur in tetrachordo gravium vel in tetrachordo superiorum per
        .[sqb]. quadratum, non sic per .b. molle, vel synemmenon.</p>
      <p xml:id="JACSP6A0445">Sed Boethius forsan dispositionem praedecessorum suorum noluit
        immutare.</p>
      <p xml:id="JACSP6A0446">[P1, 219r in marg.] Capitulum XXX.</p>
      <p xml:id="JACSP6A0447">Comparatio specierum diapente tactae dispositionis inter se et ad species
        diatessaron.</p>
      <p xml:id="JACSP6A0448">Conveniunt inter se species omnes diapente in eo quod quaelibet continet
        in se tonos tres cum semitonio et, per consequens, salvatur in qualibet ipsius diapente
        quidditas vel natura. Sed differunt ex alia semitonii dispositione, sicut dictum est.</p>
      <p xml:id="JACSP6A0449">Item si diapente species a gravibus incipiant chordis vel a superioribus,
        illae differunt ab his quae a finalibus, quia, quae a finalibus incipiunt, formales sunt et
        naturales, quia prima fit ex primis, secunda ex secundis, tertia ex tertiis, quarta ex
        quartis et salvatur in qualibet ipsius diapente natura. Quae vero a gravibus incipiunt, non
        solum naturales <pb n="[69]"/>non sunt, quia nec prima de primis est, nec secunda de
        secundis, nec tertia de tertiis, sed nec omnes formales, nam, si a secunda gravium, quae est
        .B., taxetur diapente species in .F., non salvatur, in illa, forma vera vel natura ipsius
        diapente; et consimiliter nec a secunda superiorum, si illa sit .[sqb]. quadratum, taxari
        potest vera species ipsius diapente. Secus est, si cantus sit per .b. molle.</p>
      <p xml:id="JACSP6A0450">Item duae species extremae, prima scilicet et quarta, dicuntur
        naturaliores quam duae intermediae. In illis enim, semitonium magis tenet locum medium,
        respectu tonorum hic extremum.</p>
      <p xml:id="JACSP6A0451">Possunt autem diapente species disponi in tetrachordo superiorum per
        synemmenon, vel .b. molle, sed illae nec sunt naturales, sicut illae quae in tetrachordo
        finalium dispositae sunt, nec illorum tenent ordinem. Fit enim species prima ex prima
        superiorum .a. et secunda excellentium .e. sic: mi fa sol la mi, secunda ex secunda
        superiorum .b. et tertia excellentium .f. sic: fa sol la mi fa, tertia ex tertia superiorum
        .c. et quarta excellentium .g. sic: sol la mi fa sol, quarta ex quarta superiorum .d. et
        prima superacutarum .a..a. sic: la mi fa sol la.</p>
      <p xml:id="JACSP6A0452">Si vero disponerentur tactae species ab ultima sive quarta voce finalium
        per .b. molle, esset idem ordo, quoad formam, in illis, sicut in prius dispositis in
        tetrachordo finalium. Prima enim species constaret ex tono, semitonio et duobus tonis,
        secunda ex semitonio et tribus tonis, tertia e converso, quarta ex duobus tonis, semitonio
        et tono.</p>
      <p xml:id="JACSP6A0453">Quodsi disponerentur tactae diapente species in tetrachordo excellentium,
        terminaret tunc eas tetrachordum superacutarum quod in tono distinguitur a tetrachordo
        excellentium. Essent omnes illae species naturales et formales et eundem teneret ordinem cum
        dispositis in tetrachordo finalium. Erit enim prima de primis, secunda de secundis, tertia
        de tertiis, quarta de quartis, prima scilicet ex prima excellentium et prima superacutarum,
        secunda ex secunda excellentium et secunda superacutarum, et cetera.</p>
      <p xml:id="JACSP6A0454">Quod autem tactae species diapente naturales et formales disponuntur in
        tetrachordo finalium et excellentium, non in tetrachordo gravium et superiorum, inde
        provenit quia tetrachorda <pb n="[70]"/>illa disiuncta sunt, haec vero coniuncta. Requirit
        enim diapente quinque voces, diatessaron quattuor. Ideo species diatessaron in tetrachordo
        gravium et superiorum naturales sunt et formales, non in tetrachordo finalium et
        excellentium.</p>
      <p xml:id="JACSP6A0455">Species igitur naturales ipsius diapente finales inchoant, superiores
        terminant, vel excellentes inchoant et superacutas terminant. Naturales vero diatessaron
        species graves inchoant, finales terminant, vel superiores inchoant et excellentes
        terminant.</p>
      <p xml:id="JACSP6A0456">Propter has duas consonantias, diatessaron scilicet et diapente, quae in
        cantilenis pollent praecipue, desiderat unaquaeque chorda vel littera quartam quintamque
        supra vel infra habere ut cum quarta diatessaron resonet, cum quinta diapente. Quapropter,
        ut supra tactum est, .F. et .f. synemmenon indigent.</p>
      <p xml:id="JACSP6A0457">Locuti sumus de speciebus diatessaron et diapente intensis per quas satis
        intelligi possunt remissae species quas tangit Boethius. Quantum enim ad quattuor species
        diapente, quarta remisse sumpta similis est primae intense sumptae, et tertia remisse sumpta
        secundae sumptae acute. Quodsi omnes intense sumantur, quarta primae contrariatur et tertia
        secundae, quantum ad guidonicam dispositionem.</p>
      <p xml:id="JACSP6A0458">Capitulum XXXI.</p>
      <p xml:id="JACSP6A0459">Comparatio specierum diatessaron et diapente metrorum pedibus.</p>
      <p xml:id="JACSP6A0460">Quia valentes musici species diatessaron et diapente metrorum pedibus
        illorumque comparant syllabis, hic aliquid de hoc apponamus.</p>
      <p xml:id="JACSP6A0461">Sicut, inquiunt, vocis articulatae partes sunt litterae ex quibus per
        compositionem syllabae nominaque constant et verba, sic ex sonorum copulatione, quae prima
        cantus sunt fundamenta, mixti nascuntur soni qui, si ad certam in numeris reducibiles sunt
        proportionem, generaliter loquendo, consonantiae sortiuntur nomen.</p>
      <p xml:id="JACSP6A0462">
        <pb n="[71]"/>Et hi quidem, si inter ipsos medius non cadat sonus, sunt quasi duae simul
        iunctae litterae fitque tunc semitonium vel tonus; et semitonium pro brevi syllaba, tonus
        pro longa sumatur.</p>
      <p xml:id="JACSP6A0463">Si vero inter illos medius cadat sonus ut sint tres soni, velut in syllaba
        litterarum trium, fit tunc vel semiditonus, vel ditonus: semiditonus ex longa et brevi,
        ditonus ex duabus longis. Et semiditonus quidem biformis: si enim longa praecedat brevem,
        trochaeus dicitur sic: re mi fa; si e converso, iambus, sic: mi fa sol. Si ditonus qui |
        [P1, 219v in marg.] uniformis est, sic est spondeus.</p>
      <p xml:id="JACSP6A0464">Quorum dispositionem per septem discrimina evidenter sequens declarat
        formula:</p>
      <p xml:id="JACSP6A0465">(Vide paginam 72.)</p>
      <p xml:id="JACSP6A0466">[F, 120r in marg.] Quodsi quattuor fuerunt voces, ad aliquam ipsius
        diatessaron speciem pertinebunt: Et prima quidem diatessaron species intensa constans ex
        tono, semitonio et tono vocatur amphimacratica, ab amphimacro pede denominata, qui constat
        ex longa, brevi et longa. Secunda diatessaron intensa species constans ex semitonio, tono et
        tono est velut bacchius, qui est pes constans ex brevi et duabus longis. Tertia species
        diatessaron intensa, constans ex duobus tonis et semitonio, antibacchius vocatur qui pes
        constat ex duabus longis et brevi. Addunt autem et quartam diatessaron speciem; quae, cum
        prima tacta specie eadem existens eodem censetur nomine, vocatur amphimacratica.</p>
      <p xml:id="JACSP6A0467">Haec autem sic figurentur:</p>
      <p xml:id="JACSP6A0468">(Vide paginam 73.)</p>
      <p xml:id="JACSP6A0469">Si vero fuerint quinque voces, quattuor specierum diapente varietates
        apparebunt: Et prima quidem species intensa dicitur epitritus secundus, constans ex trochaeo
        et spondeo, ut liberabant; deposita vero vel remissa ex spondeo et iambo qui</p>
      <p xml:id="JACSP6A0470">
        <pb n="[72]"/>[CSMIII/6:72; text: Pedes, Syllabae, Consonantiae, Trochaeus, Iambus,
        Spondeus, Longa, Brevis, A, B, C, D, E, F, G, Tonus, Semitonium, Semiditonus, Ditonus] <figure>
          <graphic url="/images/JACSP6A_10GF.gif"/>
        </figure></p>
      <p xml:id="JACSP6A0471">
        <pb n="[73]"/>[CSMIII/6:73; text: Remissio, Amphimacratica species, G, F, E, D, Insuete,
        Bacchius, C, Antibacchius, B, A, Amphimacratica species, Intensio, Tetrachordum gravium
        descendens, Tetrachordum gravium ascendens, Species prima ex longa, brevi et longa. Secunda
        species ex duabus longis et brevi. Tertia species ex brevi et duabus longis. Quarta species
        ut prima ex longa, brevi et longa. Species prima ex tono, semitonio et tono. Species secunda
        ex semitonio et duobus tonis. Species tertia ex duobus tonis et semitonio. Species quarta ut
        prima ex tono, semitonio et tono.] <figure>
          <graphic url="/images/JACSP6A_11GF.gif"/>
        </figure></p>
      <p xml:id="JACSP6A0472">
        <pb n="[74]"/>[CSMIII/6:74; text: Remissio, Epitritus secundus, d, c, [sqb], a, G, Epitritus
        tertius, Epitritus primus, F, Epitritus quartus, E, D, Intensio, Tetrachordum finalium
        descendens, Tetrachordum finalium ascendens, Species prima ex duabus longis, brevi et longa.
        Secunda species ex tribus longis et brevi. Species tertia ex brevi et tribus longis. Species
        quarta ex longa, brevi et duabus longis. Prima species ex tono, semitonio et duobus tonis.
        Secunda species ex semitonio et tribus tonis. Tertia species ex tribus tonis et semitonio.
        Quarta species ex duobus tonis, semitonio et tono.] <figure>
          <graphic url="/images/JACSP6A_12GF.gif"/>
        </figure></p>
      <p xml:id="JACSP6A0473">
        <pb n="[75]"/>est epitritus tertius, ut convenerant. Secunda species intensa ex epitrito
        primo qui constat ex iambo et spondeo, ut sacerdotes, remissa e converso ex spondeo et
        trochaeo, ut sacramenta vel convenire. Tertia ascendens est, ut secunda descendens, ex
        spondeo et trochaeo, et dicitur epitritus quartus. Quarta ascendens constat ex spondeo et
        iambo et dicitur epitritus tertius; haec eadem est cum prima descendente, sicut haec
        descendens coincidit cum prima ascendente.</p>
      <p xml:id="JACSP6A0474">Has quoque, ut superiores diatessaron species, figuris declarare non erit
        inutile:</p>
      <p xml:id="JACSP6A0475">(Vide paginam 74.)</p>
      <p xml:id="JACSP6A0476">Iam patenter potest quis capere, non modo ex ratione, sed ex praecedenti
        tetrachordorum et pentachordorum dispositione, semitonii vim, non tamen in specierum
        distinctione, sed modorum vel tonorum, ut ex dicendis magis apparebit. Ipsius enim inter
        tonos quos tactae requirunt species, alia et alia | [P1, 220r in marg.] situatio specierum
        mutatio est, similiter et troporum vel modorum. Ideo dicunt aliqui quod ipsum semitonium
        quodammodo cor atque animus efficitur cantilenae. Unde dicit Guido quod, ubi tonorum vel
        semitoniorum diversa est positio, necesse est omnium neumarum fiat diversa distinctio.</p>
      <p xml:id="JACSP6A0477">Capitulum XXXII.</p>
      <p xml:id="JACSP6A0478">Alia specierum diatessaron et diapente figuralis descriptio.</p>
      <p xml:id="JACSP6A0479">Adhuc ad maiorem evidentiam, notitiam et distinctionem specierum
        diatessaron et diapente, quaedam Antiquorum ponatur hic non contemnenda descriptio, in qua
        pateat quae naturales et quae formales existant species et quae per eas constituuntur vocum
        affinitates. Scire autem quae sit <pb n="[76]"/>vocum affinitas, quae maior et quae minor,
        ad tonorum vel modorum facit notitiam. Per hoc enim cognoscitur quod idem tonus vel modus in
        distinctis terminari potest clavibus vel vocibus, quia in finali et in affinali terminetur.
        Sed de his dicetur infra.</p>
      <p xml:id="JACSP6A0480">Nunc autem tacta ponatur specierum diatessaron et diapente figuralis
        descriptio et consequenter tangetur illius aliqualis expositio et comparatio ad quandam
        consimilem Guidonis figuram infra ponendam:</p>
      <p xml:id="JACSP6A0481">(Vide paginam 77.)</p>
      <p xml:id="JACSP6A0482">Posita specierum diatessaron et diapente figuralis descriptio quandam
        Guidonis imitatur figuram, ut filia matrem. Ille enim eam ex eadem vocum similitudine
        composuit, sed non est haec illi per omnia similis, ut patebit. Haec enim figura, similiter
        et quae ponetur infra, litteras habet easdem graves inferius .C.D.E. et acutas superius
        .c.d.e. dispositas, quarum similis a simili distat per diapason. Habet etiam tres alias
        litteras lateraliter hinc inde positas, quae sunt .F.G.a. ex latere uno, et .G.a.[sqb]. ex
        latere alio, ea ratione ut hinc inde species diatessaron, hinc inde diapente disponantur,
        quatinus ipsarum specierum similitudo melius sub hac positione designetur et clarescat ex
        opposito.</p>
      <p xml:id="JACSP6A0483">Quod autem .G. et .a. bis hic situantur, quia in utroque latere hae duae
        ponuntur litterae, designat quamlibet litteram vel vocum illarum duplicem affinem habere.
        .G. enim per diapente affinis est ad .d. superius et eadem .G. per diatessaron affinis est
        ad .D. inferius. Item ex alio latere .G. affinitatem habet per diatessaron ad .c. superius
        et per diapente ad .C. inferius. Consimiliter .a. per diapente affinis est ad .e. superius
        et per diatessaron ad .E. inferius. Adhuc ex latere alio .a. per diatessaron affinitatem
        habet ad .d. superius et per diapente ad .D. inferius. Sed .F. et .[sqb]. semel ibi
        ponuntur, altera in hac laterali parte, altera in illa, quia harum quaelibet unam tantum
        affinem habet ibi, superius vel inferius. .F. enim superius per diapente affinis est ipsi
        .c. et inferius per diatessaron ipsi .C. tantum. Similiter .[sqb]. superius ipsi .e.
        affinis, et inferius tantum ipsi .E., ibi per diatessaron, hic per diapente.</p>
      <p xml:id="JACSP6A0484">
        <pb n="[77]"/>[CSMIII/6:77; text: In hoc latere designantur prima et secunda species
        Diatessaron naturalis et tertia formalis, In hoc latere disponuntur prima et secunda species
        Diapente naturalis et quarta formalis, In hoc latere constituuntur tertia et quarta species
        Diatessaron naturalis et secunda formalis, In hoc latere describuntur tertia et quarta
        species Diapente naturalis et prima formalis, Species diapente, Species diatessaron, c, d,
        e, G, a, [sqb], C, D, E, F, naturalis, formalis, diapason, mediae] <figure>
          <graphic url="/images/JACSP6A_13GF.gif"/>
        </figure></p>
      <p xml:id="JACSP6A0485">
        <pb n="[78]"/>Sunt autem quae dixi intelligenda de affinitate tactarum mediarum litterarum
        ad extremas ibi positas litteras graves et acutas. Lineae autem, quae transmittuntur oblique
        per quattuor figurae latera, indicant evidenter quae species inter quas voces similes
        habeantur et quod pro sua similitudine similium principia sunt modorum vel termini.</p>
      <p xml:id="JACSP6A0486">Tanguntur autem ibi sex diapente symphoniae quarum tres hinc inde
        disponuntur, itidemque diatessaron quae simili dispositione distinguuntur et quae species
        diapente vel diatessaron ibi descriptae naturales sint et quae formales. In
        superscriptionibus dicitur quae necnon, vel litterae ibi positae, sint mediae ex utroque
        latere et quae extremae, graves et acutae. Adhuc species diatessaron ex una parte positae
        dicuntur similis neumae cum aliis diatessaron speciebus ex alia parte positis; | [P1, 220v
        in marg.] et similiter est de speciebus diapente hinc inde descriptis. Non dicitur autem
        quod species diatessaron similes important neumas cum speciebus diapente, cum consonantiae
        specie distinguantur.</p>
      <p xml:id="JACSP6A0487">Sed iam his Guidonis figuram adiungamus ut ex collatione ipsarum ad
        invicem in quo conveniant et in quo non appareat et una per aliam magis elucescat:</p>
      <p xml:id="JACSP6A0488">(Vide paginam 79.)</p>
      <p xml:id="JACSP6A0489">Disponuntur in hac figura diatessaron tres species ex uno latere tam
        superius in elevatione quam inferius in depositione et consimiliter, in latere alio, tres
        diapente species, sed superius in depositione, inferius vero in elevatione, non sic autem in
        praecedenti figura. Tres et litterae illae vel voces dici possunt mediae, quia mediant inter
        superius et inferius positas litteras inter quas diapason continetur et illarum duae, idest
        .G. et .a. ex utroque latere tam superius quam inferius cum extremis illis acutis et
        gravibus lineis interpositis iunguntur litteris ad denotandam affinitatem quam habent ad
        illas et ibi ex latere uno .G. similem affinitatem habet ad .c. acutam superius positam et
        ad .D. gravem inferius descriptam, scilicet superius in elevatione, inferius in depositione.
        Et illa affinitas est per diatessaron consimiliter ex eodem latere: .a. per diatessaron
        affinis est ad .d. superius et inferius ad .E.</p>
      <p xml:id="JACSP6A0490">
        <pb n="[79]"/>[CSMIII/6:79; text: c, d, e, F, G, a, [sqb], C, D, E, Acutae, Graves, Diapente
        in depositione, Diapente in elevatione, Diatessaron in depositione, Diatessaron in
        elevatione, Diapason] <figure>
          <graphic url="/images/JACSP6A_14GF.gif"/>
        </figure></p>
      <p xml:id="JACSP6A0491">Ex alio vero latere, .G. simul affinitas, quia per diapente notatur ad .d.
        superius et ad .C. inferius. Similiter ex illo latere tangitur affinitas ipsius .a. per
        diapente ad .e. superius et ad .D. inferius. Et propterea tactae litterae lateraliter bis
        ibi ponuntur.</p>
      <p xml:id="JACSP6A0492">.F. vero et .[sqb]., quamvis ibi ponantur in utroque latere, non tamen
        ipsarum ex utraque parte duplices ad distinctas extremas litteras tanguntur affinitates,
        sicut aliarum duarum quae sunt .G. et .a., sed ipsius .[sqb]. tangitur affinitas per
        diatessaron ad solam .e. superius et ipsius .F. per diapente ad solam .c. superius Item
        ipsius .F. tangitur affinitas per solam diatessaron inferius ad .C., et ex alio latere
        ipsius .[sqb]. per solam diapente inferius ad .E. Et in hoc etiam haec figura a praecedente
        distinguitur, in qua laterales suae mediae litterae ad consimiles extremas comparantur
        litteras in eodem <pb n="[80]"/>latere, hic vero ad dissimiles et hoc sic fieri oportuit;
        .G. enim media littera per diatessaron iungi non potest cum eadem littera inferius et
        superius disposita, quia inter litteras illas consimiles continetur. Bis autem diatessaron
        diapason non constituunt, sed diatessaron cum diapente. Sed in praecedenti figura, .G. ex
        parte una ad consimiles superius et inferius comparatur litteras, ut hinc diatessaron, inde
        diapente habeatur; et eodem modo de ceteris fit litteris. Ex his patet ratio quare in
        Guidonis figura .F. sic ad .C. comparatur inferius, quod non ad .c. superius, et .[sqb]. ad
        .e. superius et non ad .E. inferius, non sic in priore figura.</p>
      <p xml:id="JACSP6A0493">Adhuc distinguuntur tactae figurae, quia ad aliquid principaliter videntur
        esse ordinatae, quia prima ad maiorem notitiam et distinctionem specierum ipsius diatessaron
        et diapente. Ideo de illis ibi mentio fit et quae sint naturales, quae vero formales, non
        ibi tacetur; ordinatur etiam ad ostendendum quod per species illas construuntur omnes vocum
        affinitates, ut appareat quae voces utraque et quae altera tantum parte sint affines.</p>
      <p xml:id="JACSP6A0494">Guidonis autem figura principalius videtur ordinari ad vocum similitudinem
        vel affinitatem ostendendam quantum ad specierum diapente et diatessaron distinctionem.
        Unde, etsi de consonantiis his ibi fiat mentio, non tantum de ipsarum speciebus naturalibus,
        sed formalibus. Vult igitur Guido, per figuram illam, ostendere quomodo omnes modi
        modorumque distinctiones, de quibus infra dicemus aliqualiter, in illis tribus superius et
        inferius positis litteris aptantur quae sunt .c.d.e.C.D.E., quae quidem litterae vel voces,
        cum serviunt ipsi diapason, dicuntur omnino similes quae in depositione vel elevatione, non
        tamen sic perfecte ut extremae voces ipsius diapason. Et huiusmodi sunt .F.G.a.[sqb]. quae
        in positis figuris mediant inter extremas tactas ipsius diapason voces. Hae enim superius
        vel inferius per diatessaron vel diapente cum illis coniunguntur per quam coniunctionem vel
        similitudinem vel affinitatem cantus aliqui, qui in una vocum illarum incipiunt | [P1, 221r
        in marg.] vel finiuntur, in alia possunt et finem habere, non mutato modo vel tono, nisi ad
        aliquam irregularitatem, ut dicetur infra.</p>
      <p xml:id="JACSP6A0495">Dico autem "cantus aliqui" et non "omnes", propter dissimilitudinem inter
        tactas voces affinales, quia .a., quae <pb n="[81]"/>per diapente affinis est ad .D,
        deponitur per tonum et tonum, .d. vero per tonum et semitonium.</p>
      <p xml:id="JACSP6A0496">Quare autem Guido tactas voces posuit vel litteras .C.D.E. .c.d.e. infra
        et supra, et has medias et laterales .F.G.a.[sqb]., ubi advertendum quodlibet inter .C. et
        .E. sit ditonus et inter .F. et .[sqb]. tritonus.</p>
      <p xml:id="JACSP6A0497">Ditonus autem et tritonus inter consonantias et concordias ab Antiquis non
        numerantur. Ex collatione tamen illarum extremarum, quae ponuntur superius, ad eas quae
        inferius, et intermediarum ad extremas illas, verae nascuntur consonantiae, verae
        concordiae, quia diapason, diapente et diatessaron. Et ponuntur ibi septem illae litterae
        quibus utimur in monochordo et quibus septem vocum designantur discrimina.</p>
      <p xml:id="JACSP6A0498">De affinitate vocum, aliqua hic, quasi ex incidenti, propter expositionem
        tactarum figurarum inserta sunt. Sed de hac materia infra magis ex intentione loquemur ubi
        aperietur quid affinitas, quis eius finis et qualiter distinguatur.</p>
      <p xml:id="JACSP6A0499">Haec dixisse sufficiat de speciebus diatessaron et diapente. De speciebus
        diapason, qualiter secundum tactos doctores in monochordo disponantur, prosequamur.</p>
      <p xml:id="JACSP6A0500">Capitulum XXXIII.</p>
      <p xml:id="JACSP6A0501">Dispositio distinctioque specierum diapason secundum Guidonem et sequaces
        suos.</p>
      <p xml:id="JACSP6A0502">Secundum Guidonem successoresque suos, species diapason in monochordo sic
        disponuntur acute: prima constat ex prima gravium .A. et prima superiorum .a., secunda ex
        secunda gravium .B. et secunda superiorum .[sqb]., tertia ex tertia gravium .C. et tertia
        superiorum .c., quarta ex quarta gravium .D. et quarta superiorum .d., sive ex prima
        finalium et prima excellentium, quinta ex secunda finalium .E. et secunda excellentium .e.,
        sexta ex tertia finalium .F. et tertia excellentium .f., septima ex quarta finalium .G. et
        quarta excellentium .g., octava ex prima superiorum .a. et prima superacutarum .a..a.</p>
      <p xml:id="JACSP6A0503">
        <pb n="[82]"/>Hae octo species in quadam Guidonis figura, supra, libro quinto posita
        patenter ex tactis constant vocibus vel litteris. Et in hoc Guido Boethio conformatur, nisi
        quod Boethius eas describit modo descendendo cum non disponit nisi septem, modo ascendendo
        cum tangit octo.</p>
      <p xml:id="JACSP6A0504">Sed, secundum valentes musicos qui post Guidonem de his speciebus
        subtiliter multa locuti sunt, secus sentiendum est. Hi enim, si octo concedant esse species
        ipsius diapason, prout octo deserviunt modis vel tonis, realiter tamen non sunt nisi
        quattuor. Cum enim, ut aiunt, omnis tonus in toto suo, idest in tota diapason, nominetur
        veraciter et in suis partibus, diatessaron scilicet ac diapente, considerare debemus species
        diatessaron ac diapente non plures esse quam quattuor. Et cum ex his diapason species
        constituantur, sicut totum ex partibus, non erunt ipsius diapason nisi quattuor species
        quamvis octo dicantur, prout quattuor modis deserviunt plagalibus et quattuor modis
        authenticis. Quantum ad hoc igitur conceduntur octo esse species. Ibi enim octonarius
        veraciter computatur ubi quaternarius duplicatur. Itaque, secundum istos, nec quinta species
        diapason veraciter debet dici, nec sexta, nec septima.</p>
      <p xml:id="JACSP6A0505">Potest autem diligens lector ex dictis advertere quod, etsi sint ipsius
        diapason septem realiter distinctae species, sex illarum distinctis sex serviunt modis vel
        tonis, scilicet secundo, quarto, sexto, tertio, quinto, septimo. Reliqua vero communis est
        duobus tonis, primo videlicet et octavo, ea scilicet quae est inter .D. et .d.</p>
      <p xml:id="JACSP6A0506">Quare autem tacta diapason species potius duobus tactis aptatur modis quam
        aliqua de speciebus ceteris, nisi quia species tonorum parium sive plagalium, secundi
        scilicet, quarti, sexti et octavi, secundum Guidonis expositores, a vocibus tetrachordi
        gravium sumunt initium et in vocibus tetrachordi superiorum terminantur. Modorum vero
        quattuor authenticorum sive imparium, idest primi, tertii, quinti et septimi, species
        incipiunt a vocibus tetrachordi finalium et in vocibus terminantur tetrachordi
        excellentium.</p>
      <p xml:id="JACSP6A0507">Cum igitur primi plagalis species, idest secundi toni, ex <pb n="[83]"/>prima constet gravium et prima superiorum, et secundi plagalis, idest quarti toni, ex
        secunda gravium et secunda superiorum, tertii plagalis, idest sexti, ex tertia gravium et
        tertia superiorum, restat ut quarti plagalis species, idest octavi toni, constet ex quarta
        gravium et quarta superiorum. Et cum illa eadem vox, quae est quarta gravium, sit prima
        finalium, et ea, quae est quarta superiorum, eadem est prima excellentium</p>
      <p xml:id="JACSP6A0508">Primi autem modi imparis, idest authenti proti, species constat ex prima
        finalium et prima excellentium, sicut secundi imparis, idest authenti deuteri, ex secunda
        finalium et secunda excellentium, tertii imparis, idest authenti triti, ex tertiis; et
        quarti imparis, idest septimi, ex quartis.</p>
      <p xml:id="JACSP6A0509">Consequens est ut eadem diapason species, quae tacta est, aptetur octavo
        tono, quae servit primo authentico, idest proto, licet differenter, ut est dictum.</p>
      <p xml:id="JACSP6A0510">Notandum igitur quod, quamvis modi vel toni ex speciebus oriantur
        diapason, sola tamen illa diapason species octava, quam ceteris Ptolomaeus annexuit in
        modorum vel tonorum constitutione et distinctione, secundum Guidonis expositores versumque
        modernum, secluditur Nam, si illa alicui serviret modo, videretur quod octavo, sicut idem
        voluit Ptolomaeus. Hoc autem quod inconveniens videatur, per illorum probetur verba quorum,
        supra, isto | [P1, 221v in marg.] libro capitulo octavo breviter recitata est sententia:</p>
      <p xml:id="JACSP6A0511">Si quis, inquiunt in hac parte, Ptolomaei sententiam approbando, velit
        accipere ut quarto subiugali, idest octavo tono, quem ipse apposuit, octavam speciem
        diapason a prima superiore, idest .a., ad ultimam excellentem attribuat, sicut idem
        disposuit, quod inconveniens exinde prosequatur hac ratione perpendere poterit, cum omnis
        subiugalis suam diapason speciem a gravibus incipiens et per finales gradiens non ultra
        procedat quam ad superiores, omnis autem authentus a proprio finali suam diapason speciem
        incipiens per superiores transeat in excellentes!</p>
      <p xml:id="JACSP6A0512">Hic solus, spreta inceptione gravium et finalium, a prima superiore, idest
        .a., incipit et ad ultimam excellentem perveniens, secundum dictum Ptolomaeum, etiam sui
        magistri speciem sua specie transilit.</p>
      <p xml:id="JACSP6A0513">Quod quam sit absurdissimum, ut discipulus superponatur <pb n="[84]"/>magistro, cuius ius discernere poterit iudicium! Ergo, quia se ultra extulit quam lex vel
        natura discipulis concesserit, non solum ius, quod supra magistri speciem sibi usurpavit,
        amisit, sed etiam societatem magistri specie perdidit. Itaque magistro suppositus cum suis
        constituatur aequalibus et ex primi gratia eandem in finalibus et superioribus diapason
        speciem recipiat, quam in superioribus et excellentibus amiserat. Detur itaque ei ultima
        gravium et ultima superiorum, idest .D. et .d. pro diapason specie quae, pro coniunctione
        specierum diatessaron et diapente, duplici potestate praefulgens, tam subiugalem tetrachordi
        quam protum informare consuevit.</p>
      <p xml:id="JACSP6A0514">Quid autem ad hoc Ptolomaeus respondere posset, tactum est supra. Non enim
        modo illo de distinctione loquitur tonorum, ut faciunt isti, nec eos ad invicem sic videtur
        distinguere ut ipsorum quidam sunt authenti, magistri vel domini, alii vero, respectu
        illorum, sint plagales, discipuli vel servi.</p>
      <p xml:id="JACSP6A0515">Quamvis autem tacti doctores, in tonorum distinctione, illa octava
        diapason specie se non iuvent quam Ptolomaeus apposuit, iuvant tamen se illius speciei voce
        suprema, de qua sic loquuntur: In parte suprema, vox una cernitur residua, quae, secundum
        monochordi dispositionem, talem creditur habere rationem, quod primus videlicet quaternorum
        passuum finitur in illa, sicut secundus in media. At, secundum litterarum distributionem,
        cum omnis authentus in proxima supra suam diapason vocem potenter ascendat, hanc tetrardus
        vocem iure potestatis obtinet quam supra diapason ipsius proximum tenere locum reperit.</p>
      <p xml:id="JACSP6A0516">Haec de dispositione monochordi, de distinctione tetrachordorum, de
        speciebus diatessaron, diapente et diapason nunc dicta sufficiant. De modis vel tonis
        quaedam consequenter apponamus hic, quae Guido expositoresque sui suis in libris nobis
        dimiserunt. Tangemus autem hic de modorum numero, de ipsorum nominibus, quid sint modi,
        primo in quodam generali, postea magis in speciali, prout ostendent capitula.</p>
      <p xml:id="JACSP6A0517">
        <pb n="[85]"/>| [F, 120v in marg.] Capitulum XXXIIII.</p>
      <p xml:id="JACSP6A0518">De modorum numero.</p>
      <p xml:id="JACSP6A0519">De modorum numero variae inter Antiquos fuerunt opiniones.</p>
      <p xml:id="JACSP6A0520">Aliqui enim novem modos posuerunt, aliqui quattuor, alli septem, alii
        octo.</p>
      <p xml:id="JACSP6A0521">Qui autem novem posuerunt, de illis sic loquuntur: Habemus, inquiunt,
        novem modos, ut antiquitas sagaci investigavit industria, instar, ut reor, humanae vocis
        quae novem constat officiis, idest plectro linguae, pulsu quattuor dentium, repercussione
        duorum labiorum in modum cymbalorum, cavitate gutturis et adiutorio pulmonis qui, in modum
        follis, aerem accipit et remittit; simili de causa etiam Apollini novem Musas assignant.</p>
      <p xml:id="JACSP6A0522">Nunc vero ipsos modos, prout possumus, aperire temptemus. Primus modus est
        in brevissimo duarum vocum spatio et fit in semitonio. Secundus iam perceptibilioris est
        intervalli et fit in tono. Tertius adhuc parvo deductior est, hoc est in tono et semitonio.
        Quartus hoc quoque protensior est qui fit in duobus tonis. Quintus adhuc spatiosior, idest
        duobus tonis et semitonio. Sextus nihilominus amplior, idest tribus tonis continuis.
        Septimus hos quoque spatio proprio supervadit, constans tribus tonis et semitonio. Octavum,
        acsi rarius, in quattuor tonis, non tamen plenis, reperies, hoc est in semitonio cum
        diapente. Nonus prolixiore super spatio tensus metam huiusmodi divisionum sortitur, nam nec
        ampliorem isto, nec strictiorem primo, ullam musicarum vocum reperies divisionem; constat
        enim quattuor tonis et semitonio, hoc est tono cum diapente. Ultra hunc novissimum, si quas
        voces inter se sub alterna percussione distantes quaesieris, in nullo rationabili cantu
        reperies, donec ad diapason consonantiam pervenias, ubi magis est novae permutatio vocis
        quam progressio modi amplioris, quia nec ipsa humana appulsus admittit possibilitas ut
        intervallis tam longe inter se distantibus aliquis aptus reddatur sonus.</p>
      <p xml:id="JACSP6A0523">
        <pb n="[86]"/>Intelligatur hoc de cantibus planis et ecclesiasticis, sed tactus doctor novem
        tonos sumit pro novem consonantiis diapason praecedentibus, idest pro semitonio, tono,
        semiditono, ditono, diatessaron, tritono, diapente, semitonio cum diapente, tono cum
        diapente.</p>
      <p xml:id="JACSP6A0524">Alii quattuor posuerunt | [P1, 222r in marg.] modos. Novimus, inquit
        Guido, apud Antiquos quattuor tantum fuisse modos et quattuor voces finales.</p>
      <p xml:id="JACSP6A0525">Alii | [F, 121r in marg.] posuerunt septem secundum septem ipsius diapason
        species et septem vocum discrimina.</p>
      <p xml:id="JACSP6A0526">Alii octo, ut Ptolomaeus qui ipsi diapason octavam addidit speciem.
        Moderni similiter confusionem vitantes in cantibus octo modos posuerunt. Inito enim
        consilio, unumquemque quattuor modorum in gravem et acutum auctoritate rationis partiri
        studuerunt, ut, distributis regulis, acuta acutis et gravia gravibus convenirent.</p>
      <p xml:id="JACSP6A0527">Dixi autem hanc partitionem unius modi in duos, cum essent quattuor,
        factam esse "auctoritate rationis". Nam, cum duo modi unus modus erat ad quem cantus tam
        acutus quam gravis sub uno fine, secundum Veteres, pertinebat, non poterat aptari neuma
        "saeculorum" versus, qui cantui conveniebat acuto, gravi cantui, vel e converso.
        Rationabiliter igitur sunt octo modi in musica, sicut octo partes orationis in grammatica et
        octo Beatitudines in theologia ut, sicut octo partibus omne continetur quod dicitur, ita
        modis octo modulatur omne quod canitur. Quibus bene et devote utentes in servitio Dei, in
        hac Ecclesia militante, mereantur consequi octo Beatitudines in Ecclesia triumphante.</p>
      <p xml:id="JACSP6A0528">Capitulum XXXV.</p>
      <p xml:id="JACSP6A0529">De modorum nominibus.</p>
      <p xml:id="JACSP6A0530">Modi cantuum generaliter et specialiter diversis nuncupantur nominibus.
        Nam dicuntur tropi, modi et toni. Graece dicuntur tropi. Est autem tropus conversio, a
        trophos vel strophos, quod est conversio. Dicitur igitur modus <pb n="[87]"/>tropus a
        conversione, quia quocumque modo diversis et variis cantus componatur vocibus et
        consonantiis. Mirum tamen in modum si prope vocem finalem reducitur! Totus mox cantus in
        naturam illius finalis vocis convertitur, quod, nisi servetur, cantus qui etiam bene videtur
        esse compositus deformatur. Dicit autem Hugucio quod stropha dicitur simpliciter conversio
        in cantilenis, cum fit mutatio de responsorio vero ad versum, et anastropha quando, finito
        versu, reincipitur ipsum responsorium vel eius medietas.</p>
      <p xml:id="JACSP6A0531">Item, qui graece dicuntur tropi, latine modi nuncupantur a modulando, quod
        est dulciter cantare vel dulcis cantatio, quia in cantu ratione suae modulationis debet esse
        dulcis processus, prout ad talem vel talem pertinet modum, quia in modis distincta modulatio
        est, alia in primo, alia in tertio, alia in quinto, alia in septimo, similiter alia in
        secundo, quarto, sexto et octavo.</p>
      <p xml:id="JACSP6A0532">Vel dicitur modus a moderando, quia, secundum ipsum, cantus totus
        moderatur, gubernatur et regitur. Unde, quia secundum finalem vocem totus cantus
        principalius moderatur et regitur, secundum Guidonis expositorem, finalis vox modalis
        vocatur ut, quantumcumque quis in cantu diversis consonantiarum utatur speciebus (semitonio,
        tono, semiditono et ceteris) in elevatione et depositione, ex finali tamen voce, in quam
        tendunt, determinatum principaliter sumunt modum et, miro modo, eaedem consonantiae quandam
        sumunt variationem cum diversis vocibus finalibus ut puta ipsi .D.E.F.G. discrete et caute
        comparantur, quia, etsi eisdem consonantiis utamur in primo modo, in tertio, quinto et
        septimo, variantur tamen, quia ad aliam finalem vocem tendunt per quam aliud et aliud sumunt
        regimen aliamque modulationem.</p>
      <p xml:id="JACSP6A0533">Item, modi cantuum dicuntur toni communiter, licet abusive secundum
        Guidonem, quia tonus est nomen proprium vel appropriatum illi consonantiae quae in
        sesquioctava consistit proportione quae in monochordo inter consonantias primum locum tenet
        et perfecte tonat. Ipse tamen Boethius modos cantuum tonos vocat. Dicit enim: Ex diapason
        consonantiae speciebus existunt, qui appellantur modi, quos eosdem tropos vel tonos
        nominant. Et dicunt aliqui quod, si res diligentius intueatur, non omnino tactum vocabulum
        incongruum <pb n="[88]"/>et abusivum videbitur. Quoniam latina inopia eloquii multotiens
        propriis caret nominibus, ideo necessitate compulsa adaptat sibi vocabula propter
        similitudinem aliquam vel proprietatem. Cum igitur antiqui Latini consonantiam quandam in
        musica tantummodo tonum vocarent, grammatici etiam accentus dictionis tonos nominare
        coeperunt; latini cantores, non parvam esse similitudinem inter accentus prosaicae
        locutionis modosque psallendi vel cantandi considerantes, nomen hoc utrisque commune esse
        sanxerunt. Sicut enim toni, idest accentus, in tres dividuntur species, scilicet gravem,
        circumflexum et acutum, vel gravem, moderatum et acutum, ita in cantu tres distinguuntur
        varietates, ut sit cantus diatonicus, chromaticus et enharmoniacus. Adhuc cantus nunc in
        gravibus vagatur, nunc circa finales quasi quadam circumflexione versatur, nunc in acutis
        quasi saltando movetur.</p>
      <p xml:id="JACSP6A0534">Vel toni dicuntur similitudine tonorum quos Donatus distinctiones vocat.
        Sicut enim in prosa considerantur distinctiones, quae et pausationes appellari possunt,
        scilicet colon (idest membrum), comma (idest incisio), periodus (idest clausula sive
        circuitus), ita et in cantu. In prosa quippe quando aliquid suspensive legitur, colon
        vocatur; quando per legitimum punctum sententia dividitur, comma est; et quando ad finem
        sententia deducitur, periodus est. Similiter, cum cantus in quarta vel quinta a finali voce
        per suspensionem pausat, colon est; cum vero in medio deducitur, comma est; cum autem ad
        finalem perducitur, perioaus est, quia, in re, adverti potest quod modi non omnino abusive
        toni | [P1, 222v in marg.] vocantur, nec incongrue distinctionum seu accentuum nomen
        sortiuntur quorum varietates imitantur.</p>
      <p xml:id="JACSP6A0535">Quod autem grammatici in prosa, colon, comma, periodum vocant, hoc in
        cantu quidam musici diastema, systema, theleusin vocant. Significat autem diastema
        distinctum ornatum qui fit quando cantus non in finali sed in alia decenter pausat; systema
        coniunctum ornatum indicat quotiens in finali decenter pausatio fit melodiae; theleusis
        finis est cantus.</p>
      <p xml:id="JACSP6A0536">
        <pb n="[89]"/>Quod autem tonus sumatur pro determinata duarum vocum mixtione, quod sumatur
        pro speciebus accentus, quod etiam sumatur pro proprietate totius alicuius cantus, hoc est
        aequivoce. Cum enim, secundum Philosophum, res infinitae sint, nomina autem finita, oportet
        nonnunquam nomine uno uti ad significandum plures res, quia nominibus notis utimur pro rebus
        ad disputandum et loquendum de illis, nec res haec vocem hanc sibi determinat, vel e
        converso. Ad placitum enim nomina significant, quamvis sint quaedam primariae impositionis,
        et quaedam secundariae. Item si modus sumatur non solum pro proprietate cantuum sed pro
        quibusdam consonantiis secundum illos qui novem ponunt tonos, Guido vero expositoresque sui
        modos octo sic nominant: authentus protus et plaga proti, authentus deuterus et plaga
        deuteri, authentus tritus et plaga triti, authentus tetrardus et plaga tetrardi. Obtinuit
        autem ut octo cantuum modi latine sic vocarentur: primus, secundus, tertius, quartus,
        quintus, sextus, septimus et octavus, sed haec nomina, secundum Guidonem, abusiva sunt,
        sicque authentum protum vocamus primum modum, plagalem proti modum secundum, deuterum
        authentum modum tertium, plagam eius modum quartum, authentum tritum modum quintum, plagam
        eius modum sextum, authentum tetrardum modum septimum, plagam eius modum octavum.</p>
      <p xml:id="JACSP6A0537">Item, quattuor authentici tactorum modorum dicuntur domini, dicuntur
        magistri, dicuntur duces. Plagales vero, respectu authentorum, dicuntur servi, discipuli,
        comites et pauperes. Adhuc comparantur ad invicem ut sponsi ad uxores in thalamo eodem
        manentes, quia idem finis est authenti et sui plagalis.</p>
      <p xml:id="JACSP6A0538">Item, authenti dicuntur principales, plagales minus principales et
        collaterales.</p>
      <p xml:id="JACSP6A0539">Horum igitur octo quattuor sunt impares et quattuor pares.</p>
      <p xml:id="JACSP6A0540">
        <pb n="[90]"/>Capitulum XXXVI.</p>
      <p xml:id="JACSP6A0541">Quid sit modus vel tonus.</p>
      <p xml:id="JACSP6A0542">Modus vel tonus a diversis diversimode describitur. A Boethio, sicut
        dictum est supra, tropus vel modus est constitutio in totis vocum ordinibus acumine vel
        gravitate differens. Et dicitur modus constitutio, idest plena totius cantus modulatio ex
        consonantiarum coniunctione consistens. Exponens enim se, Boethius dicit quod constitutio
        est plenum veluti modulationis corpus ex consonantiarum coniunctione consistens.</p>
      <p xml:id="JACSP6A0543">Guido vero in suo Dialogo dicit sic: Tonus vel modus est regula quae de
        omni cantu in fine diiudicat. Dicitur autem modus regula pro quanto per regulam aliquam
        eiusmodi sit cantus aliquis primi, secundi, vel tertii vel quarti cognoscitur. Et haec
        regula a fine cantus sumitur. Nam, nisi vocem sciveris finalem, non poteris cognoscere ubi
        incipere debeat, quantum elevari et gravari debeat cantus. Nec dicitur modus regula
        formaliter, sicut nec homo sua definitio, sed id quod per definitionem significatur, quia
        definitum non est definitio, prout haec sumuntur pro intentionibus secundis.</p>
      <p xml:id="JACSP6A0544">Alii tonum sic describunt: Tonus vel modus est plurium vocum quasi simul
        tonantium concors sonoritas ut quasi idem sit; quare haec antiphona cuius toni est, idest
        cuius concordis sonoritatis, per concordem sonoritatem intelligere possumus talem vel talem
        modulationem.</p>
      <p xml:id="JACSP6A0545">Alii sic: Modus est regula naturam et formam cantuum regularium
        demonstrans. Natura consistit in cantus dispositione quae est tonorum et semitoniorum
        directa ordinatio secundum naturalem litterarum monochordi dispositionem. Forma vero
        consistit in compositione et progressione quae est elevatio et depositio. Cognoscitur igitur
        alicuius toni forma, si cognoscitur authentice aut plagaliter procedat. Nam vero
        cognoscitur, cum scitur cui diapason speciei talis cantus innititur, similiter et cui
        speciei diatessaron et diapente. Item, ab <pb n="[91]"/>eisdem, modus est regula quae per
        elevationem et depositionem de omni cantu regulari in fine diiudicat; sed, secundum hanc
        descriptionem, cantus irregulares non essent alicuius toni. Quod non videtur esse dicendum;
        nec solum ad iudicandum cuius toni sit aliquis cantus facit inspectio elevationis et
        depositionis illius respectu finis, sed etiam principii consideratio. Nonnunquam enim, per
        solius principii inspectionem, tonus agnoscitur.</p>
      <p xml:id="JACSP6A0546">Quia enim modus totum processum vel decursum respicit alicuius cantus,
        respicere habet principium illius, medium atque finem et propterea tonus aliter sic potest
        describi: Tonus vel modus est quaedam totius alicuius cantus modulatio. Qualitas vel
        proprietas sibi inhaerens et ipsum denominans ratione sui totius processus vel decursus,
        principii scilicet, medii atque finis, ponitur in tacta modi descriptione cantus ratione
        subiecti. In definitione enim accidentis, tam proprii quam communis, subjectum poni debet
        immediatum; definiuntur siquidem accidentia per additamentum.</p>
      <p xml:id="JACSP6A0547">Modus autem, de quo loquimur, proprietas, passio vel qualitas est cantus,
        non ratione alicuius partis eius solum, sed ratione | [P1, 223r in marg.] sui totius
        decursus, et, cum subiectum in notificatione accidentis modum gerat materiae, non de qua,
        sed in qua sit, tenet in tacta modi notificatione cantus vicem materiae. Quod autem additur
        "modulatio, qualitas vel proprietas" formale est et in hoc quod tacta modulatio totum
        respicit cantum a tono, qui mixtionem duarum vocum importat perfectam et a quacumque alia
        distinguitur consonantia divisim sumpta. Fit enim cantus ex distinctis consonantiis invicem
        convenienter mixtis vel ex eadem continuata, ut ex tono solum vel semiditono. Quod autem
        tonus vel modus sit modulatio, qualitas vel proprietas cantus, quantum ad totum suum
        decursum, patet per Boethii tactam descriptionem, quia tropus vel tonus est constitutio,
        idest plenum veluti modulationis corpus in totis vocum ordinibus constituta, acumine vel
        gravitate differens. Quidnam autem per constitutionem intelligit, nisi quandam modulationem
        vel proprietatem totum cantum respicientem, quod etiam per acumen et per gravitatem dat
        intelligere?</p>
      <p xml:id="JACSP6A0548">Idem vult Guido: Octo, inquit, sunt modi per quos omnis cantilena
        discurrens octo dissimilibus qualitatibus variatur. <pb n="[92]"/>Ecce quod modos vocat
        qualitates, ubi dicit expositor: "Octo sunt modi", idest octo distinctiones cursus cantuum,
        idest regulae quibus cursus cantuum distinguuntur et moderantur, ut illa quod plagalis proti
        procedit ab .A. in .a., protus vero authentus a .D. in .d.. Et ceteri similiter modi ita a
        se discreti sunt in musica, ut sunt octo partes orationis in grammatica. Per hos enim
        distinctos modos, omnis cantilena discurrens et differens una ab alia octo variatur
        qualitatibus, idest proprietatibus a se dissimilibus. Cum enim modos distinctiones cursuum
        dicat, proprietatum qualitates vocat quasdam regulas per quas unusquisque cantus infra suum
        cursum regitur et disponitur atque perficitur. Sic igitur modi sunt cantuum qualitates vel
        proprietates, regulae de quibus cognoscuntur et ab invicem distinguuntur. Quas, qui perfecte
        noscunt, sciunt qualiter et ubi modales distincti cantus incipere debeant, mediare et
        finire. Unde quidam valens doctor dicit quod non potest quis perfecte, secundum artem,
        iudicare de cantu cui tono subiaceat, nisi principium, ascensum et descensum et finem
        cognoscat, quamvis usu et exercitio de quibusdam cantibus, cuius toni sint, ex ipso solo
        principio, solo auditu decernatur, velut sciens hominum mores et diversarum linguarum genera
        Gallicum illico a Teutonico recognoscit.</p>
      <p xml:id="JACSP6A0549">Dictum est igitur in quodam generali quid sit tonus. Infra vero patebit
        specialiter de quolibet quid sit et quae ipsius proprietates. Cum autem toni ex principio
        cantuum, medio atque fine cognoscantur, de istis in quodam generali videndum est, et primo
        de principiis.</p>
      <p xml:id="JACSP6A0550">Capitulum XXXVII.</p>
      <p xml:id="JACSP6A0551">Quod toni vel modi sua habeant principia.</p>
      <p xml:id="JACSP6A0552">Quia toni distinctis ipsius diapason innituntur speciebus (distinctae
        autem ipsius diapason species distincta sortiantur principia), non dubium quin toni seu modi
        distincti principiis innitantur distinctis. Idcirco, cum quattuor species <pb n="[93]"/>diapason constitutivae quattuor modorum authenticorum initientur a tetrachordo finalium,
        initiantur ab illis authentici modi: protus a .D., deuterus ab .E., tritus ab .F., tetrardus
        a .G. Illorum vero quattuor plagales confundentur in quattuor illis diapason speciebus quas
        tetrachordum gravium initiat. Initiabunt illius tetrachordi quattuor voces modos quattuor
        plagales: A. plagam proti, .B. deuteri, .C. triti, .D. tetrardi. Sed quamvis toni
        convenienter incipiant ubi et species suae, habent tamen et alia principia, quia enim tono
        cuilibet in antiphonis plures respondent differentiae. Illae autem ex fine distingui
        nequeunt, similiter nec ex mediis. Oportuit ut distinguerentur ex principiis. Et, secundum
        Antiquos, tot quilibet modus habere potest principia, quot voces clauduntur inter vocem quae
        locum tenet differentiarum suarum et illam in quam regulariter vel licentialiter potest
        descendere, etiam loquendo inclusive quantum ad hoc "regulariter vel licentialiter potest
        descendere". Tonus primus vel modus, cum licentialiter descendere possit in .C. gravi,
        incipiantque suae differentiae in .a. acuta, sex habebit principia, idest in .C.D.E.F.G.a.
        Modus vero secundus cum descendere possit in .[Gamma]., differentiae autem suae incipiant in
        .F., septem habet principia, scilicet in .[Gamma].A.B.C.D.E.F. Et consimiliter fit in aliis
        modis.</p>
      <p xml:id="JACSP6A0553">Sed tacta regula non tenetur a Modernis, ut dicetur. Non enim dant modis
        tot principia ut Antiqui, sed restringunt illa ad pauciora, sicut infra patebit.</p>
      <p xml:id="JACSP6A0554">Cum autem tonus authentus et plagalis suus in fine communicent,
        communicant in aliquibus principiis quae illis dicuntur communia, et distinguuntur in aliis
        quae illis sunt propria, ut etiam bonus cantor, usitatus in doctrina tonorum, ex propriis
        tonorum principiis toni cuius sint cantus agnoscat et inter illos discernat; quod multi
        scire desiderant.</p>
      <p xml:id="JACSP6A0555">
        <pb n="[94]"/>Capitulum XXXVIII.</p>
      <p xml:id="JACSP6A0556">Quod toni diversificantur in mediis.</p>
      <p xml:id="JACSP6A0557">Medietas in modis, generaliter loquendo, respicit decursum vel processum
        alicuius cantus, et ille, si est acutus, ad modos pertinet authentos vel impares; si vero
        gravis, ad plagales vel | [P1, 223v in marg.] pares.</p>
      <p xml:id="JACSP6A0558">Specialius autem medietas in modis sumitur secundum species diapason,
        quibus modi constituuntur. Et, quantum ad hoc, sicut species diapason constitutivae modorum
        authentorum initiantur a tetrachordo finalium et mediantur in tetrachordo superiorum, sic
        authenti modi initiantur a tetrachordo finalium et mediantur in tetrachordo superiorum.
        Secundum hoc igitur primum modum vel tonum initiabit .D., mediabit .a. et terminabit .d.,
        tertium .E., .[sqb]. et .e., quintum .F., .c. et .f., septimum .G., .d. et .g. Similiter,
        cum earum diapason specierum, quae quattuor instituunt modos plagales vel pares, initium sit
        tetrachordum gravium, medium vero tetrachordum finalium et terminus tetrachordum superiorum,
        initiabunt dicta tetrachorda modos plagales, mediabunt atque terminabunt: primum plagalem
        .A.D.a., secundum .B.E.[sqb]., tertium .C.F.c., quartum .D.G.d.</p>
      <p xml:id="JACSP6A0559">Item, exclusis vocibus quarum una cantum vel modum initiat et alia ipsum
        finaliter terminat, et, si placet, suprema ad quam cantus ascendit et descendit, ceterae
        omnes ad mediationem pertinent illius cantus vel modi et similiter ex illis confectae
        consonantiae. Principalius tamen illae voces dicuntur mediatrices in quibus extremae voces
        ipsius diapason tali modo servientis coniunguntur. Sicque vox medians ad alteram extremarum
        illarum diatessaron, ad reliquam diapente continet quae sunt ipsius diapason principaliores
        partes, et in modis imparibus vox medians ad gravem ipsius diapason continet diapente, ad
        acutam diatessaron, in modis vero paribus e converso. Sunt igitur in primo modo, quantum ad
        speciem diapason in qua fundantur, voces extremae .D. et .d.; medians vero est .a. quae ad
        .D. inferius obtinet diapente, ad .d. superius diatessaron. In secundo autem modo, .A. et
        .a. <pb n="[95]"/>voces extremae sunt; .D. vero vox medians habens ad .A. diatessaron
        inferius, ad .a. diapente superius. Et consimiliter est in ceteris modis. Quod autem vox
        medians in authentis modis inferius contineat diapente et diatessaron superius, e converso
        vero in modis plagalibus, forsan fit ad denotandum authentos principaliores esse atque
        perfectiores quam sint plagales, sicut diapente quam diatessaron, vel fit hoc ad habendum
        quinque voces in quibus plagalis cum suo communicat authento, quorum extremae diapente
        resonant, vel fit hoc ut vox initians authentum illius plagalis mediatrix sit, et quae
        mediatrix est authenti terminus sit sui plagalis, quod in omnibus observatur modis, quantum
        ad species diapason quibus innituntur. Unde fit ut diapason authenti superet diapason sui
        plagalis in diatessaron, sicut in gravitate diapason authenti vincitur in diatessaron a
        diapason plagalis sui.</p>
      <p xml:id="JACSP6A0560">Quamvis autem regularissimum sit ut authenti modi plagalesque supra suam
        non ascendant diapason et sub eadem non descendant, licentialiter tamen hi et illi plus
        possunt ascendere, similiter et descendere, ut dicetur infra. Hoc tamen non tollit
        principaliter mediantes de quibus tactum est.</p>
      <p xml:id="JACSP6A0561">Capitulum XXXVIIII.</p>
      <p xml:id="JACSP6A0562">De modorum vocibus finalibus.</p>
      <p xml:id="JACSP6A0563">Voces tonorum finales dupliciter capi possunt, aut pro eis quae cantus
        terminant quantum ad ascensum et descensum, aut pro ultimis vocibus in quibus terminatur vel
        finitur cantus. Et de his ad praesens loqui intendimus.</p>
      <p xml:id="JACSP6A0564">Dicendum igitur quod toni voces habent finales in determinatis monochordi
        clavibus. Alias, in modis vel cantibus esset magna confusio si ad certos fines determinati
        non essent, sed vagari possent in indeterminatis vocibus finalibus. Sicut igitur omnium
        natura constantium terminus positus est, sic in cantibus et tonis sunt determinatae voces et
        claves monochordi finales ad quas ceterae omnes ipsius cantus ordinantur atque tendunt
        voces. Alibi enim protus, alibi deuterus, tritus et <pb n="[96]"/>tetrardus terminatur, quia
        protus legitime vel naturalissime in .D., deuterus in .E., tritus in .F., tetrardus in
        .G.</p>
      <p xml:id="JACSP6A0565">Dixi "legitime", quia tacti modi alios habere possunt fines, ut dicetur,
        sed non sic legitimos, non sic naturales.</p>
      <p xml:id="JACSP6A0566">Cum autem a principio non fuerint nisi tacti quattuor modi, ad quorum
        quemlibet pertinebat cantus tam gravis quam acutus, divisusque fuerit postea illorum
        quilibet in duos, et sic facti sunt octo modi, non respondent tamen illis octo distincti
        fines, sed qui tacti sunt. Habet enim eundem finem plagalis cum suo authento, ut secundus
        cum primo, quartus cum tertio, sextus cum quinto, octavus cum septimo.</p>
      <p xml:id="JACSP6A0567">Quare autem voces tetrachordi finalium potius cantus terminent et finales
        dicantur quam aliae, causa talis reddi potest: de ratione modorum authentorum est supra suum
        finem per diapason in monochordo elevari, plagalium vero sub suo fine per diatessaron vel
        per diapente. Hoc autem in dispositione monochordi competit primo vocibus tetrachordi
        finalium quae sunt .D.E.F.G. Quaevis enim vox sub .D., etsi ad octavam possit elevari, non
        tamen ad quintam valet deponi, ut sunt .[Gamma].A.B.C., et, idcirco, inter monochordi voces,
        illae, quae tactae sunt, principalius et naturalius finales sunt et | [P1, 224r in marg.]
        tetrachordum constituunt non immerito finalium, non sic illae de tetrachordo gravium, ut
        statim visum est, non etiam hae de tetrachordo superiorum, maxime cum antiquitus monochordum
        ultra bis diapason non procederet, et multo minus hae de tetrachordo excellentium.</p>
      <p xml:id="JACSP6A0568">Sunt tamen, praeter tactas quattuor voces finales, aliae quaedam in quibus
        cantus aliqui finiuntur, sed non dicuntur principaliter finales, sed quasi secundario ut
        affinales nominentur. De quibus dicetur infra.</p>
      <p xml:id="JACSP6A0569">
        <pb n="[97]"/>Capitulum XL.</p>
      <p xml:id="JACSP6A0570">Quod a vocibus finalibus principaliter modi cognoscuntur.</p>
      <p xml:id="JACSP6A0571">Quamvis, ad perfecte et artificialiter iudicandum cuius modi sit aliquis
        cantus, inspiciendum sit ad illius totius decursum, principium, medium atque finem, quamvis
        etiam cantus ex omnibus constet suis vocibus, illa tamen vox, ut ait Guido, principatum
        obtinet quae cantum finaliter terminat. Hoc autem idem Guido multis probat rationibus,
        primo, quia vox finalis diutius sonat et morosius: "diutius", secundum expositorem, quia
        maiores pausas, idest maiores moras, facimus in voce finali quam in qualibet alia voce;
        "morosius", idest frequentius, quia, sicut illud frequentius facimus quod ex more vel
        consuetudine tenemus, sic nobis finalis vox morosior est, quia saepius eam in cantus
        processu tangimus. Patet hoc in multis cantibus.</p>
      <p xml:id="JACSP6A0572">Secunda ratio est quia ceterae voces sive finalem praecedant, sive
        sequantur; illi aptantur ut ab illa, mirum in modum, quandam coloris ducere faciem
        videantur. Nam, sicut per faciem res agnoscitur, sic ceterae voces: cui debeant aptari modo,
        per finalem vocem amplius quam per aliam aliquam perpenditur. Quantumcumque enim cantus
        elevetur vel deponatur, debet quaelibet vox ad vocem coaptari finalem per aliquam de sex
        consonantiis, idest per semitonium, per tonum, per semiditonum, per ditonum, per
        diatessaron, vel per diapente. Etiam principia, processus et cantuum distinctiones a finali
        voce regulantur ut per illam sciatur cui modo cantus talis debeat attribui, proto, deutero,
        vel ceteris. Praedictae igitur sex consonantiae debent adaptari et concordare distinctioni
        talis modi in qua scilicet differentiae sive "saeculorum, amen" illius modi incipiunt, et
        illae distinctiones per easdem consonantias debent concordare voci finali quantum ad talem
        et talem modum, ut ex dicendis magis apparebit. Voci igitur finali, dicit Guido, principia,
        distinctiones finesque distinctionum opus est adhaerere quantum ad sex prius tactas
        consonantias, excepto deutero, idest tertio <pb n="[98]"/>tono, qui saepe principium facit
        in .c. quod a suo fine distat semitonio cum diapente, ut in illa patet antiphona:</p>
      <p xml:id="JACSP6A0573">[CSMIII/6:98; text: Tertia dies est quod haec facta sunt. Euouae]</p>
      <p xml:id="JACSP6A0574">Est autem advertendum quod Guido, in notando praedictam antiphonam et
        alias multas de quibus exemplificat, pro notis utitur monochordi litteris, licet aliis notis
        utatur quandoque.</p>
      <p xml:id="JACSP6A0575">Quod autem antiphonae quaedam tertii toni supra suum finem ad sextam
        incipiant vocem, non mirum est, cum ad illius vocem suae incipiant differentiae propter
        ineptam et difficilem sonoritatem ipsius .[sqb]. ad .E. Guidonis expositor, quantum ad
        tactam rationem, sic liquitur: Et alia causa obtinet finalis vox principatum, quia
        praemissae voces, quae ante finalem pronuntiantur, ita aptantur ad eam ut faciem coloris
        significatam ab hac voce finali quae est facies, idest cognitio earum et color, quia per
        finalem colorantur et decorantur ceterae voces. Cum enim naturalem finalis sequuntur regulam
        et eius legitimis inserviunt proprietatibus, ex hoc per ipsam finalem iure omnes reliquae
        voces dicuntur cognosci et colorari, idest discerni et decorari, quia, re vera, decor est
        hic fieri. Et ita cognoscuntur per eam, sicut per faciem res cognoscitur, ut eam finalem
        faciem videantur, mirum in modum, ducere, ut vocetur mirus modus, idest miro modo moderans
        ceteras voces.</p>
      <p xml:id="JACSP6A0576">Haec expositoris tertia ratio ad idem talis est: Finito cantu, cuius modi
        sit cognoscimus. Tunc enim videmus qualiter cantus per principia, per distinctiones, per
        ascensum, vel descensum, quantum ad totum suum decursum, moderatus sit. Non sic autem
        iudicare de modo possumus aliquo, si, excluso fine, ceteras voces intueamur. Procedit enim
        quandoque cantus aliquis de modo uno usque prope finem et, in fine, mutatio et transformatio
        fit ad modum alium; cum deberet finiri per .[sqb]. durum, finitur per .b. molle. Et <pb n="[99]"/>haec transmutatio in multis patet cantibus quam maiorem facit .b. rotundum.
        Cantu igitur incepto et non finito, quodcumque sit eius initium, qualis eius distinctio sit
        noscere possumus; quid tamen in fine sequatur ignoramus, sed, cantu finito, totum eius
        processum videmus. Itaque finalem vocem non | [P1, 224v in marg.] immerito melius, dignius
        et utilius intuemur, quia maiorem fructum nobis confert intueri illam quam alteram aliquam.
        Ipsa enim facies et cognitio cantus est, ut dictum est.</p>
      <p xml:id="JACSP6A0577">Quarta ratio: Finalis vox principalis est in cantu, non solum quia per eam
        modus amplius cognoscitur, sed etiam quia per eandem scitur ubi responsoriorum versus
        debeant regulariter inchoari, similiter et differentiae seu "saeculorum, amen" quantum ad
        antiphonas propter intonationes illarum super psalmos. Adhuc scitur quae neuma, iubilus vel
        cauda tali respondeat cantui. Ut hoc igitur competenter fiat, opus maxime est ad finalem
        vocem aspicere, ut, secundum quod finalis acuitur intentione vel gravatur remissione, sit
        acutum vel grave sit quod ei additur.</p>
      <p xml:id="JACSP6A0578">Quinta ratio: Non mirum debet videri regulas musicae, quantum ad tonos,
        fundari super voce finali cantuum. Nam ita est in alia causa rationabili, ut ait Guidonis
        expositor, scientia, idest grammatica, ut paene ubique vim sensusque in ultimis syllabis vel
        litteris per casus, per modos, per personas et tempora sumamus et discernamus.</p>
      <p xml:id="JACSP6A0579">Concludit igitur Guido sic: Igitur, quia omnis laus in fine canitur et a
        fine res denominatur, iure dicamus quia omnis cantus ei modali voci sit subiectus, quae
        ultimo sonat in cantu. Et quod hoc sit ratione consonum, confirmatur quia illi voci
        principaliter modus vel cantus subiectus esse debet, a qua suam sumitur regulam, quantum
        scilicet debeat vel possit elevari et quantum possit deponi. Ubi sua sumit principia, ubi
        distinctiones, ubi versus, ubi differentias, ubi "saeculorum, amen", quantum etiam
        diatessaron speciem in principio vel circa principium debeat observare, sic est de voce
        finali.</p>
      <p xml:id="JACSP6A0580">Quemadmodum igitur illi, cuius regimen praeceptumque per omnia servare
        debeo, iure subiectus sum, sic ceterae alicuius cantus voces finali voci subiectae sunt. In
          <pb n="[100]"/>tantum vox finalis principalitatem obtinet in cantu ut modalis nuncupetur,
        quia principaliter modus per ipsam cognoscitur, moderatur et regitur. Nonne etiam in
        discantibus et organicis cantibus tenor principaliter vocem aspicit finalem, quae quasi toti
        concordat discantui?</p>
      <p xml:id="JACSP6A0581">Capitulum XLI.</p>
      <p xml:id="JACSP6A0582">Quod sint aliquae voces vel claves affinales.</p>
      <p xml:id="JACSP6A0583">Praeter quattuor voces tetrachordi finalium saepe tactas, quae
        principalius finales dicuntur, sunt et aliae in quibus cantus aliqui finiuntur, scilicet
        .A.B.C. Hae, etsi non dicantur finales, nomen aliarum usurpando dicuntur tamen affinales vel
        sociales.</p>
      <p xml:id="JACSP6A0584">Videndum est igitur: quid sit affinitas, ut hic de ipsa loquendum est;
        quae et quot sint voces affinales; unde proveniat affinitas; quae perfecta, quae perfectior,
        quae dicatur perfectissima; quae ipsius utilitas.</p>
      <p xml:id="JACSP6A0585">Affinitas est aliquarum vocum ad voces vere, proprie et naturaliter
        finales similitudo, quaedam societas vel vicinitas. Haec autem societas, vicinitas vel
        similitudo provenit vel ratione concordiae inter voces dissimiles, vel ratione cuiusdam
        conformitatis inter voces similes.</p>
      <p xml:id="JACSP6A0586">Prima affinitas dici potest triplex: perfecta, perfectior, et
        perfectissima. Illa dicitur perfecta, quae est per diatessaron et, quantum ad hoc, G.
        affinis est ad .D., .a. ad .E., .b. ad .F. Continetur enim, inter tactas voces vel claves,
        diatessaron consonantia. Perfectior affinitas est illa quae est per diapente et, hoc modo,
        .a. et .D. sunt affines, similiter .[sqb]. et .E., .c. et .F. Distant autem tactae voces ab
        invicem per diapente. Perfectissima affinitas dicatur illa quae est per diapason. Quo modo,
        .d. affinis est ad .D., .e. ad .E., .f. ad .F., .g. ad .G.</p>
      <p xml:id="JACSP6A0587">Affinitas, quae provenit ratione conformitatis et similitudinis vocum,
        inter illas reperitur claves quae in aliquibus vocibus sunt similes. Et, quantum ad hoc, ad
        re, de Dsolre, <pb n="[101]"/>omnis clavis affinis est in qua reperitur re. Et hoc modo
        clavis quaelibet, continens mi, affinis est ad Elami, et quae continet fa ad .Ffaut., et
        quae continet sol ad Gsolreut. Cum autem septem sint vocum discrimina, idest .A.B.C.D.E.F.G.
        et harum quattuor ultimae, scilicet .D.E.F.G., sint proprie et naturaliter finales, tres
        aliae dicuntur affinales, idest .A.B.C., vel .a.[sqb].c., propter tactas causas.</p>
      <p xml:id="JACSP6A0588">Adhuc dicuntur tactae voces affinales, quia ad illas quae proprie finales
        sunt sic ordinantur ut, vices illarum, in aliquibus suppleant cantibus. Adhuc enim
        principalius ordinantur ut illi cantus, qui in proprie finalibus notari et finiri nequeunt,
        in illis finiantur et notentur. Et tunc dicitur fieri cantus translatio vel transpositio a
        propria finali ad affinalem. Haec autem, secundum Guidonis expositorem, transpositio duplici
        vel triplici fit ex causa, quia voluntate aut necessitate, aut voluntate et necessitate
        simul.</p>
      <p xml:id="JACSP6A0589">Voluntate sic, quando quivis vitare vult .b. molle in cantu suo, et tunc
        pro .D.E.F. legitimis finalibus assumit affines quae sunt .a.[sqb].c., vel quando quis
        proprio motu notat cantus aliquos in affinalibus quae, sine aliquo impedimento, notari
        possent in propriis finalibus. Hoc autem, etsi possit fieri, non tamen oportuit; unde
        vitiosum est et irregulare.</p>
      <p xml:id="JACSP6A0590">Necessitate autem fit translatio alicuius cantus a propria finali ad
        aliquam affinalem, quando cantus aliam requirit tonorum et semitoniorum dispositionem quam
        in propria finali reperiat, ut fit in proto quando sub fine requirit duos tonos; tunc enim a
        propria finali .D. transfertur ad affinalem .a. In deutero, quando, sub fine, tres requirit
        tonos, transfertur tunc ad affinalem .[sqb]., quia, | [P1, 225r in marg.] sub propria
        finali, quae est .E., tantum sunt duo toni continui. In trito similiter fit translatio,
        quando cantus sub fine tonum requirit; hunc cum non habeat in propria finali .F., quaerit
        eum in affinali .c. per .b. molle, ut patet in responsorio illo Honor, virtus. Et in multis
        aliis cantibus de ista translatione et de praecedentibus exempla reperiuntur.</p>
      <p xml:id="JACSP6A0591">Voluntate autem et necessitate transfertur cantus aliquis ad affinalem,
        quando videlicet cantus aliquis circa propriam finalem se tenuit, postea voluntate musici
        actoris illius cantus in acutis lasciviendo exaltatus et diutius quam debuerat immoratus,
          <pb n="[102]"/>cum iam eum ad propriam finalem terminari sit incontinuum, in proximum
        socialis suae, quasi fessus, divertit hospitium, ut patet, quantum ad saeculares leodienses
        ecclesias, in Alleluia, iudicabunt sancti. Hoc autem satis videtur inconveniens:</p>
      <p xml:id="JACSP6A0592">Primo, quia idem cantus et modus non debent habere duos fines. Sic autem
        est de cantu illo qui, primo, finitur in propria finali .D., secundo, post resumptionem in
        affinali .a.. Pertinent autem ad tonum vel modum eundem Alleluia cum versu suo sequente,
        quia finis versus finis est ipsius Alleluia. Patet per sumptionem. Et consimiliter est in
        responsoriis, quia responsorium et eius versus ad eundem pertinent tonum, quod etiam patet
        ex resumptione finis ipsius responsorii post versus decantationem.</p>
      <p xml:id="JACSP6A0593">Secundo, quia nulli tono competit sub fine suo ultra diapente descendere,
        quod non est verum de cantu illo, cum in .a. finaliter terminatur, quia descendit in .C.</p>
      <p xml:id="JACSP6A0594">Tertio, quia de cantu regulari irregularis fit cantus et, de certo,
        dubius, quia, si cantus ille in .D. finiatur, regularis est, nisi quia licentia utitur, cum
        per tonum supra suam ascendat diapason. Et certum est, quia primi tunc toni est. Ideo in
        aliis multis ecclesiis ille cantus correctus est; finitur enim in .D., non in .a.</p>
      <p xml:id="JACSP6A0595">Consimiliter cantus illius responsorii Terribilis est locus corruptus est
        in ecclesiis aliquibus leodiensibus, quia duos dant illi fines modo quo dictum est prius de
        tacto Alleluia. Alibi enim vidi responsorium illud bene et regulariter notatum, sicut et
        praedictum Alleluia, quia, nec in isto responsorio, nec in praecedenti Alleluia, ascensus
        tollit quin ad propriam redire possit vocem finalem. Secus autem est de quibusdam aliis
        cantibus qui, alte ascendendo, sic diu ibi morantur et usque ad finem suum, vel prope, ut
        non convenient, sic subito et praecipitanter de loco sic alto ad proprium redeant finem.
        Ideo magis excusari tales cantus sunt si in proximam affinalem terminentur.</p>
      <p xml:id="JACSP6A0596">Est igitur intelligendum quod cantus, qui in propriis convenienter notari
        possunt finalibus, in affinalibus, nisi propter causam aliquam rationabilem, notari non
        debent. Ideo, qui hoc faciunt, peccant, cantus dehonestant, de regularibus irregulares
        causant. Hi cantuum notatores scire <pb n="[103]"/>deberent et observare, aspicere haberent,
        de cantu quocumque, si convenienter in vocibus naturalibus notari possent et finiri, et tunc
        ibi illos notare deberent et, si non, tunc ad affinales haberent recurrere. Iam autem in
        antiphonariis et cantuum libris ecclesiasticis hoc male servatur in quibus quasi passim
        cantus multi notantur in affinalibus clavibus vel vocibus qui in propriis finalibus
        convenienter possent notari, et tunc maior confusio et maius inconveniens nascitur, cum
        voces alicuius cantus, si notetur in propria finali, quae sunt in spatio, in affinali sunt
        in regula, et quae ibi in regula, hic in spatio, ut fieret de cantu qui convenienter notari
        potest et terminari in .E., si notaretur et finem faceret in .a., vel si notaretur in .G.
        cum notari posset in .D. Ex dictis aliqualiter inferri potest quod vocum vel clavium aliquae
        quantum ad finem se excludunt, ut .D. et .E., similiter .D. et .F., consimiliter .E. et .G.,
        quia tactae claves non habent voces aliquas similes. Cantus igitur qui finiuntur in .D.,
        manente eodem modo, nec in .E., nec in .F. valent terminari. Et qui in .E. terminatur,
        nequit terminari finaliter nec in .D., nec in .F., nec in .G., nec in .c.. Et qui in .F.,
        nec in .D., nec in .E. Et qui in .G. nullatenus in .E. vel in .b. et in .[sqb].</p>
      <p xml:id="JACSP6A0597">Excludunt igitur se tactae claves vel voces, quantum ad finem, ne modus
        idem finiatur in illis, quia inter illas non manet aliqua ratio affinitatis.</p>
      <p xml:id="JACSP6A0598">Non sic autem est de comparatione vocum vel clavium aliarum inter se, quia
        manet inter illas affinitatis aliqua ratio. Et propterea etiam, inter voces aliquas proprie
        finales, manere potest aliqua affinitas, ut inter .D. et .G., non solum quia distant per
        diatessaron, sed consimilis vox, scilicet re, hic et ibi reperitur et consimilis diatessaron
        species, ubi notandum est quod in totius monochordi dispositione claves, quae a se invicem
        distant per diatessaron, conveniunt in aliqua voce, et similiter quae distant per diapason;
        non sic quae distant per diapente, per ditonum, semiditonum, tonum et semitonium.</p>
      <p xml:id="JACSP6A0599">Cum autem quattuor sint voces proprie et naturaliter finales, quaeri
        potest quare non sunt tot affinales, sed tantum tres principales, idest .a.[sqb].c.. Cum
        enim .a. sit affinalis respectu .D. quantum ad cantus primi et secundi modi, .[sqb].
        respectu .E. quantum ad cantus tertii et quarti modi, .c. respectu .F. quantum ad cantus
        quinti et sexti modi, quare <pb n="[104]"/>non est, quantum ad septimum et octavum tonum,
        vox affinalis aliqua ad .G., in qua septimus terminatur tonus pariter et octavus? Respondent
        ad hoc aliqui quod, si esset quarta clavis affinalis, illa esset dlasolre, quae immediate
        sequitur tres affinales. Hoc autem non videtur, quia dubium esset de cantu qui terminaretur
        ibi, cuius modi esset, primi vel secundi, septimi vel octavi! Aliter potest dici quod, cum
        non sint nisi septem vocum discrimina, et illarum quattuor sunt proprie et naturaliter
        finales | [P1, 225v in marg.], cum non restent nisi tres, non potuerunt esse nisi tres
        affinales, nisi coinciderent cum finalibus. Unde, post tres affinales, statim, quantum ad
        litteras, finalium fit repetitio ut et diapason litteras habeat consimiles. Haec tamen non
        tollunt quin dlasolre possit esse affinalis ad .G., quantum ad aliquas rationes affinitatis
        prius tactas.</p>
      <p xml:id="JACSP6A0600">Invenimus tamen raro vel rarissime cantus aliquos ecclesiasticos terminari
        supra .c., quae tertia inter affinales computatur. Quodsi cantos aliqui terminentur ibi,
        cuius toni sint ex his quae dicentur sciri poterit.</p>
      <p xml:id="JACSP6A0601">Non est autem mentio facta de .b. rotunda, quia nec inter finales, nec
        inter affinales voces vel claves computatur, quia, cum sit clavis quasi adventicia respectu
        illarum, nullus cantus in ea non solum sumit finem, sed nec principium, nec
        distinctionem.</p>
      <p xml:id="JACSP6A0602">Capitulum XLII.</p>
      <p xml:id="JACSP6A0603">Quod in modis quaedam sunt voces principales similiter et
        consonantiae.</p>
      <p xml:id="JACSP6A0604">Principales voces, chordae vel claves in cantibus et modis dicuntur illae
        quae cantus principalius initiant, mediant et terminantur, sicut, in primo tono, prima
        finalium, prima superiorum, prima excellentium, ut sunt .D.a.d. In tertio modo, principales
        sunt secunda finalium .E., secunda superiorum .[sqb]., secunda excellentium .e. In quinto
        modo, principalitatem obtinent tertia finalium .F., tertia superiorem .c. et tertia
        excellentium .f. In septimo modo, principales sunt <pb n="[105]"/>quarta finalium .G.,
        quarta superiorum .d. et quarta excellentium .g.</p>
      <p xml:id="JACSP6A0605">Dico igitur quod, in modo primo, non immerito principalitatem obtinet
        prima finalium, quae et modum istum initiat principalius et terminat. Sic enim ceterae voces
        sibi debent respondere ut si, secundum convenientiam, quam ipsa praedocet, cantum incipimus
        et ipsum usque ad finem perducere non possumus, illum aut vitiosum ostendimus, aut iuxta
        modum alium gubernandum.</p>
      <p xml:id="JACSP6A0606">Adhuc principalius dicitur quia, etsi possumus in alia voce modum primum
        incipere, saepius tamen in illa, ut in multis primi toni patet cantibus.</p>
      <p xml:id="JACSP6A0607">Item principalis est quia distinctionum interdum principia, interdum fines
        versantur in illa, aut aliqua musica proportione distant ab illa, idest semitonio, tono,
        semiditono, sic de ceteris sex prius tactis consonantiis.</p>
      <p xml:id="JACSP6A0608">Item principalis est quia distinctionum interdum omnis cantilena primi
        toni finaliter requiescit naturalissime in illa.</p>
      <p xml:id="JACSP6A0609">Ad hanc autem astruendam principalitatem prius tactae faciunt
        rationes.</p>
      <p xml:id="JACSP6A0610">Dico ulterius quod, in tono primo, quantum ad voces medias, principalis
        est prima superiorum quia principaliores diapason partes huic modo servientes, diapente
        videlicet et diatessaron, vinculo iungit medietatis, propterea etiam quia ad hanc vocem
        huiusmodi neuma pertingit, in ea etiam differentiae "saeculorum" incipiunt huius toni.</p>
      <p xml:id="JACSP6A0611">Prima excellentium dicitur principalis in hoc modo quia regularis ascensus
        in ipsa terminatur et dominatur. Haec enim tantum in harmonia inter reliquas consonantias
        obtinet principatum ut quasi quodam speciali iure appellentur symphoniae, idest suaves vocum
        copulationes, pro eo quod omnium modorum singulariter probentur efficere similitudines.
        Denique, non solum dulcissimam sua dulci collatione modulantur melodiam, sed etiam ipsius
        melodiae moderantur diaphoniam, hoc est cantum organicum sive discantum qui specialiter
        locum habet in organo duplo. Adhuc tanta auctoritate in modorum dominantur dispositione ut
        constitutiones differentiarum, tenores psalmorum, principia cantionum secundum has taxentur
        consonantias. Itemque principia finesque omnium distinctionum infra suum cohibeant
        principatum ne audeant a finali quartam in diatessaron transcendere vel quintam in diapente,
        excepto solo tertio modo.</p>
      <p xml:id="JACSP6A0612">
        <pb n="[106]"/>Quod etiam in modis sint aliquae voces principales, de quibus dictum est, hoc
        venit ex illis tribus consonantiis. Adhuc, secundum illarum consonantiarum distinctas
        species, ab invicem toni regulantur, moderantur et distinguuntur.</p>
      <p xml:id="JACSP6A0613">Capitulum XLIII.</p>
      <p xml:id="JACSP6A0614">Quid sit primus modus secundum Guidonem.</p>
      <p xml:id="JACSP6A0615">Visum est generaliter de modis quot sint et quid sint, nec specialius.</p>
      <p xml:id="JACSP6A0616">Prosequamur de illis.</p>
      <p xml:id="JACSP6A0617">Cum autem, secundum aliquos doctores, modi sic distinguantur ut ipsorum
        quidam sint perfecti, quidam imperfecti, quidam communes, alii transpositi vel transformati,
        alii authenticae elevationis et plagalis depositionis, perfecti sunt qui regulas observant
        modorum (qui et regulares dici possunt); imperfecti, qui non complent illas; communes qui
        per quandam indifferentiam se habent ad tonum imparem et parem, ut ad primum et secundum
        tonum, vel tertium et quartum, sic de ceteris; transpositi, qui non in propriis terminantur
        finalibus; authenticae elevationis et plagalis depositionis, qui proprietates habent duorum
        tonorum, imparis scilicet et paris.</p>
      <p xml:id="JACSP6A0618">Tractabitur hic principaliter de modis perfectis secundum quod de illis
        Guido tractat suique sequaces.</p>
      <p xml:id="JACSP6A0619">Videbitur autem primo divisim de modo quolibet: quid sit, quis finis, quae
        principia, quis ascensus, quis descensus.</p>
      <p xml:id="JACSP6A0620">Deinde tangentur ipsorum inter se quaedam comparationes, convenientiae,
        differentiae, proprietates, figurationes.</p>
      <p xml:id="JACSP6A0621">Adhuc, dicetur primo de authento proto et plagali eius, idest de primo et
        secundo, et sequenter de reliquis tonis.</p>
      <p xml:id="JACSP6A0622">Primus modus, ut ait Guido in suo Dialogo, finitur in voce quarta .D.,
        proceditque in octavam, in qua est eadem littera .d., per tonos et semitonia ita: post finem
        tonus occurrit, deinde | [P1, 226r in marg.] semitonium et duo toni, ac iterum tonus,
        semitonium et tonus; deponitur vero a fine tono uno, hoc modo:</p>
      <p xml:id="JACSP6A0623">
        <pb n="[107]"/>[CSMIII/6:107; text: Diapente, Forma primi toni, C, D, E, F, G, a, b, [sqb],
        c, d, Tonus, Semitonium, Semitonium minus, Semitonium maius, Enneachordum] <figure>
          <graphic url="/images/JACSP6A_15GF.gif"/>
        </figure></p>
      <p xml:id="JACSP6A0624">
        <pb n="[108]"/>Ex his Guidonis verbis, tonus primus sic potest describi: Modus primus est
        finalis determinatio quartae vocis .D. regularem habens elevationem ad octavam consimilem
        vocem .d. per tonum, semitonium, duos tonos, tonum, semitonium et tonum atque per tonum unum
        a fine depositionem. Haec est regula vel descriptio primi modi.</p>
      <p xml:id="JACSP6A0625">Dicitur autem modus primus "finalis determinatio" vocis .D. quae quarta
        est inter voces seu litteras latinas. Eadem et est prima finalium. Ibi enim primus modus
        regulariter, tanquam in propria finali, terminatur, non quin in affinalibus terminari
        possit. Ratione tactae finalis convenit modus primus cum secundo et a ceteris omnibus
        distinguitur tonis.</p>
      <p xml:id="JACSP6A0626">Per hoc autem quod dicitur "habens regularem elevationem usque ad octavam
        vocem et cetera" distinguitur a secundo tono et convenit cum octavo tono, quia eadem
        diapason species primo modo servit et octavo, sed in fine distinguitur, et quia alias habent
        principales voces mediantes et alias differentiarum sedes et alias psalmorum
        intonationes.</p>
      <p xml:id="JACSP6A0627">Per hoc autem quod dicitur "per tonum et semitonium et cetera" tangitur
        quibus ex speciebus diapente et diatessaron constet hic modus, quia ex prima specie diapente
        quae constat ex tono, semitonio et duobus tonis, et ex prima specie diatessaron quae constat
        ex tono, semitonio et tono, si fiat cantus ille per .[sqb]. quadratum, quia, si per .b.
        molle, constaret tunc illa diatessaron species ex semitonio, tono et tono. Et illa tangunt
        aliqui Guidonis libri.</p>
      <p xml:id="JACSP6A0628">Malui autem tangere speciem illam diatessaron quae utitur .[sqb].
        quadrato, quae est prima species diatessaron tetrachordi superiorum. Illam enim tangunt
        Guidonis successores. Nam, describendo modum primum, dicunt sic: Authentus protus constat ex
        prima specie diapente inferius et ex prima specie diatessaron superius. Dicit autem Guido
        quod illi, qui decachordum volunt facere in modo primo, adiiciunt secundam .B.; sed non est
        in usu ut ad eam deponatur modus primus. Alii autem, decachordum facere volentes, ad partem
        acutam adiungunt .e.. Forsitan autem Guido, ad habendum decachordum, ad gravem partem
        adiunxit .B., et non .e. ad acutam, ut haberet ter diatessaron, quae continetur inter .B. et
        .d., non inter .C. et .e.. Abundat enim ibi semitonium <pb n="[109]"/>maius, quia per
        diatessaron ponitur tritonus. qui est inter .[sqb]. et .F..</p>
      <p xml:id="JACSP6A0629">Communiter tenetur quod primus tonus sub suo fine per unam proximam
        descendere potest vocem et, supra suum finem, nonam attingere. Unde alibi dicit Guido sic:
        Novimus attestatione usualis harmoniae quod authentus quisque plus non descendi a suo fine
        quam una voce. Ex quibus tritus rarissime facit id propter imperfectionem semitonii.
        Ascendit autem ad octavam et nonam et decimam.</p>
      <p xml:id="JACSP6A0630">Principia autem primi toni, secundum Guidonem, sunt sex: in .C., ut O
        quantus luctus; in .D. saepius, ut principium concordet fini, ut Ecce nomen Domini; in .E.,
        ut Gaudete, filiae Ierusalem; in .F., Ipsi soli; in .G., ut Canite tuba; in .a., Habitare
        fratres. Nunc autem primus tonus non habet nisi quattuor usitata principia, ut magis infra
        patebit, idest in .C.D.F.a.</p>
      <p xml:id="JACSP6A0631">Est autem notandum quod omnis cantus primi toni supra suum finem per octo
        vel novem ascendit voces et sub illo descendit per unam. Haec enim potestas sibi datur, non
        quod ad hoc artetur ut illud semper impleat.</p>
      <p xml:id="JACSP6A0632">Differentiae primi modi sive "saeculorum" incipiunt ad quintam vocem supra
        finem; sed et de illis ad alium tractatum dicere reservamus.</p>
      <p xml:id="JACSP6A0633">Capitulum XLIIII.</p>
      <p xml:id="JACSP6A0634">Quid sit secundus modus vel tonus secundum Guidonem.</p>
      <p xml:id="JACSP6A0635">Secundus tonus sive plaga proti, ut ait Guido in tacto suo Dialogo,
        finitur in eandem vocem .D. in qua et primus, et ascendit cum primo usque ad primam nonam
        .b. Ad decimam vero .c. et undecimam .d. non pervenit. Deponitur vero a fine tono et
        semitonio et tono (hoc est per diatessaron) usque ad primam .A., aliquando autem, sed raro
        et alio tono, sic per diapente usque ad .[Gamma].; et fiunt in eius formula decem chordae
        hoc modo ter diatessaron continentes:</p>
      <p xml:id="JACSP6A0636">
        <pb n="[110]"/>[CSMIII/6:110; text: Diatessaron, Forma secundi modi, [Gamma], A, B, C, D, E,
        F, G, a, b, Tonus, Semitonium, Decachordum]</p>
      <p xml:id="JACSP6A0637">
        <pb n="[111]"/>Ex his, quae tangit Guido, talis potest modi secundi dari descriptio vel
        regula: Modus secundus est determinatio finalis quartae vocis .D. regularem habens
        elevationem per diapente usque ad .a., licentialem vero usque ad .b. primam nonam per tonum,
        semitonium, tonum et tonum et semitonium, depositionem vero regularem sub fine per
        diatessaron ad .A., vel licentialem per diapente ad .[Gamma]. per tonum et semitonium, tonum
        et tonum.</p>
      <p xml:id="JACSP6A0638">Secundus igitur tonus convenit cum primo in finali voce, sed ab eodem
        distinguitur in elevatione et depositione. Unde, sicut dicit Guido, secundus habet .[Gamma].
        et primam .A. et secundam .B., quas non habet primus modus, et primus habet decimam .c. et
        undecimam .d. atque, secundum aliquos, duodecimam .e. quas non habet secundus. Per hoc autem
        quod dicitur quod elevatio fit "per tonum et semitonium" tangitur eius convenientia cum
        primo tono in eadem specie diapente superius, et, in hoc, sicut et primus modus, ab aliis
        distinguitur modis qui aliis diapente speciebus innituntur et illa est prima species
        diapente tetrachordi finalium. Per hoc autem quod deponitur sub fine per tonum, semitonium
        et tonum, tangitur qua specie diatessaron innitatur inferius, quia primae tetrachordi
        gravium. Secundum hoc igitur, tonus secundus constat ex prima specie diatessaron tetrachordi
        gravium inferius et ex prima specie diapente tetrachordi finalium superius cum his quae
        licentio sibi concedit. Tonus autem primus constat ex prima specie diapente tetrachordi
        finalium et prima specie diatessaron tetrachordi superiorum. Sicque modus secundus et
        primus, non solum in fine conveniunt, sed in eadem diapente specie et in eadem diatessaron,
        quia utrique utuntur illa specie diatessaron quae constat ex tono, semitonio et tono, quae
        dicitur prima species, sed illam sumit modus secundus inferius sub suo fine a tetrachordo
        gravium, primus vero modus sumit illam superius a tetrachordo superiorum. Principia autem
        secundi toni, secundum Guidonem, sunt in .[Gamma]., ut Educ de carcere; in .A., De ore
        leonis; in C., Nonne cor nostrum; in .D., Iuste et pie vivamus; in .E., Ecce Maria; in .F.,
        Quem vidistis. In .G. autem vel in .B. rarissima exempla invenies. Nunc autem secundus modus
        non habet nisi quattuor vel quinque principalia, scilicet in .[Gamma].A.C.D.F., <pb n="[112]"/>quorum primum raro reperitur. Sunt autem, ut ait Guido, horum, scilicet primi
        et secundi modorum, cantus qui, descendendo .[Gamma]. nec primam .A., similiter secundam .B.
        non attingunt. Etiam ad decimam .c. vel undecimam .d. non elevantur, de quibus dubium est
        cuius sint toni, primi aut secundi, cum nec elevationem habeant primi, nec depositionem
        secundi. Ad hoc dubium admovendum, sic respondet Guido: Cantus qui terminantur in quarta
        .D., si ad octavam .a. vel nonam .b. non ascendunt, certissime de secundo tono sunt. Quamvis
        autem octava .a. et nona .b. sint utriusque communes, dum cantus ad has ascendit, si diu in
        eis permaneat, sive tertio et quarto eas repercutiat, aut si in octava incipiat, primi modi
        erit. Sin autem in inferioribus incipiat (et secundum quantitatem antiphonae rarissime ad
        illas ascendit) secundi modi erit. Secundum quod patet ex dictis, Guido dat modo secundo
        primam nonam .b., non sic expresse secundam nonam .[sqb]., propter excellentiam diatessaron
        super tritonum, ut etiam ter diatessaron contineat.</p>
      <p xml:id="JACSP6A0639">Capitulum XLV.</p>
      <p xml:id="JACSP6A0640">Quid sit authentus deuterus vel tertius tonus secundum Guidonem.</p>
      <p xml:id="JACSP6A0641">Tertius tonus, secundum Guidonem ubi supra, scilicet in suo Dialogo,
        finitur in voce quinta .E. proceditque in unam diapason usque ad eandem .e. acutam per tonos
        et semitonia, ita ut in elevatione a fine primo semitonium habeat, deinde tres tonos et
        semitonium et duos tonos. Deponitur vero a fine ad quartam .D. quae sibi proxima est et a
        qua uno distat tono, sicque fiunt, in eius formula, chordae novem, hoc modo:</p>
      <p xml:id="JACSP6A0642">(Vide paginam 113.)</p>
      <p xml:id="JACSP6A0643">Expositis Guidonis verbis, authentus deuterus sive tertius tonus describi
        sic potest: Tonus tertius est determinatio, quantum ad finem, quintae vocis .E., regularem
        habens elevationem per diapason usque ad eandem vocem .e. per | [P1, 227r in marg.]
        semitonium, tonum, tonum et tonum, per semitonium et duos tonos, depositionem vero ad
        proximam vocem sub fine, idest</p>
      <p xml:id="JACSP6A0644">
        <pb n="[113]"/>[CSMIII/6:113; text: Diapente, Forma tertii toni, D, E, F, G, a, [sqb], c, d,
        e, Tonus, Semitonium, Enneachordum] <figure>
          <graphic url="/images/JACSP6A_16GF.gif"/>
        </figure></p>
      <p xml:id="JACSP6A0645">
        <pb n="[114]"/>ad .D. per tonum. Haec in eius descripta patent formula enneachordum
        continente bisque diapente.</p>
      <p xml:id="JACSP6A0646">Per hoc autem quod tonus tertius determinat sibi quintam vocem naturaliter
        finalem quae est .E., convenit cum quarto tono et ab aliis ceteris distinguitur. In hoc
        autem quod a suo fine regulariter per diapason ad vocem consimilem potest elevari,
        distinguitur a suo subiugali, idest a quarto tono et convenit cum aliis imparibus qui supra
        suum finem regulariter per diapason possunt elevari.</p>
      <p xml:id="JACSP6A0647">Sed per modum suae elevationis, qui est per semitonium, tonum, tonum et
        tonum, et cetera, a ceteris omnibus segregatur. Nam tangitur in hoc illa diapason species
        cui nititur, quae constat ex secunda finalium et secunda excellentium quae sunt .E. et .e..
        Et tangitur etiam ibi ex qua specie constet diapente et ex qua diatessaron, quia ex secunda
        diapente tetrachordi finalium et ex secunda diatessaron tetrachordi superiorum.</p>
      <p xml:id="JACSP6A0648">Propterea quidam hunc tonum sic describunt: Deuterus authentus constat ex
        secunda specie diapente inferius et ex eadem specie diatessaron, idest ex secunda,
        superius.</p>
      <p xml:id="JACSP6A0649">Dicit autem Guido quod modus tertius secundam nonam .[sqb]. ideo adamavit,
        quia ad finem eius .E. diapente est, maxime etiam ideo quia ad acutissimam eius .e.
        diatessaron reddit, et quia prope finem tres habet tonos in depositione, vel ascensione
        potius insiliendo quam gradiendo procedit.</p>
      <p xml:id="JACSP6A0650">Quamvis autem Guido hoc in loco non det tertio tono ut elevetur a suo fine
        ultra suam diapason cuius superiorem vocem in hoc tono dicit esse acutissimam, alibi tamen
        concedit tonis imparibus sive authentis ut elevari possint ad nonam, etiam ad decimam, et de
        nona communiter conceditur. Unde dicit quidam sic: Regulares tonorum intensiones et
        remissiones infra decem chordarum spatia limitantur unde quilibet tonus proprii decachordi
        spatio gloriatur, difformiter tamen, quoniam omnes authentici a fine usque ad diapason et
        una voce amplius se extollunt et uno solo tono se humiliant. Et de hoc tono in prima parte
        Quaestionum in Musica sic dicitur: Habet itaque authentus deuteri, idest tertii toni,
        enneachordum <pb n="[115]"/>per duo diapente cuius aliquando cantus illegitime aggreditur
        .C. inferius, ascendendo .f. superius.</p>
      <p xml:id="JACSP6A0651">Principia tertii toni, secundum Guidonem, sunt haec: in .E., ut Quando
        natus est; in .F., Nunc scio vere; in .G., Multa quidem; in .c., Tertia dies est. Et sicut
        dicit auctor Quaestionum de Musica in parte prima: Tonus hic tertius usurpative quandoque
        incipit in .C., ut in illo responsorio Aedificavit; et in .D., O Pastor apostolice; sed tam
        in his quam in .a. et .[sqb]., quandocumque principium meli toni huius reperies, ex ipsa
        raritate abusivum esse noveris. Extendit modus iste, contra omnium authentorum legem,
        inceptiones suas et tenorem in sextam a finali vocem. Quod ideo factum esse creditur, quia,
        cum anfractis saltibus delectetur, ut transiliet et evitet tritonum, ad lascivium eius
        incessum, non .[sqb]. quadratum, sed .c. pro differentiarum assumpsit principiis.</p>
      <p xml:id="JACSP6A0652">Capitulum XLVI.</p>
      <p xml:id="JACSP6A0653">De quarto tono; quid sit secundum Guidonem et quae eius principia.</p>
      <p xml:id="JACSP6A0654">Quartus modus sive plaga deuteri, secundum Guidonem ubi supra ascendit ad
        decimam .c. habens post finem in ascensione semitonium et duos tonos, deinde semitonium et
        tonum. Deponitur vero a fine quae est .E. duobus tonis ad tertiam .C. plerumque ad secundam
        .B., et primam .A. acuto semitonio et tono, quia ad suum finem secunda .B. diatessaron et
        prima .A. diapente consonantiam reddit, fiuntque in tono hoc decem chordae per tonos et
        semitonia incedentes hoc modo:</p>
      <p xml:id="JACSP6A0655">(Vide paginam 116.)</p>
      <p xml:id="JACSP6A0656">Ex praetactis Guidonis dictis quartus tonus sive plaga deuteri sic
        describatur: Quartus tonus est determinatio quintae</p>
      <p xml:id="JACSP6A0657">
        <pb n="[116]"/>[CSMIII/6:116; text: Diatessaron, Forma quarti toni, A, B, C, D, E, F, G, a,
        b, c, Tonus, Semitonium, Decachordum]</p>
      <p xml:id="JACSP6A0658">
        <pb n="[117]"/>vocis .E., habens elevationem desuper ad vocem decimam .c., per semitonium,
        tonum et tonum, per semitonium et tonum. Depositionem vero a suo fine per diatessaron ad .B.
        per tonum et tonum et semitonium vel amplius tono uno per diapente ad .A. Convenit | [P1,
        227v in marg.] hic tonus cum tertio tono in fine et graditur ascendendo cum illo ad sextam
        vocem a fine suo quae est .c. sed distinguitur ab eo quia tertius superius habet .d. et .e.
        et licencialiter .f., quas non habet quartus. Quartus vero sub suo fine habet .A., .B., .C.,
        quas voces non habet tertius, nisi usurpative. Adhuc distinguuntur in hoc, quia secundum
        Guidonem tertius, quia insiliendo procedit, utitur .[sqb]. quadrata quae ab .e., voce
        acutissima, sive diapason, distat per diatessaron et a gravissima quae est .E. per
        diapente.</p>
      <p xml:id="JACSP6A0659">Sed tonus quartus cum incessus eius plenus sit modus et suavis cui
        modestiae et suavitati non consonat tritonus, .b. rotundam accepit. Ideo ascensus eius a
        fine dicitur esse per semitonium, tonum et tonum, semitonium et tonum. Hoc tamen non
        excludit quin uti possit .[sqb]. quadrata quae per diapente a suo distat fine, non .b.
        rotunda, sed per semitritonum. Alias etiam non conveniret sibi descriptio illa quam ponunt
        aliqui sic: Plaga deuteri, idest quartus tonus, constat ex eadem specie diapente qua et
        authentus eius superius et ex eadem specie diatessaron inferius sub eadem finali.</p>
      <p xml:id="JACSP6A0660">Hoc enim commune est modo authento et plagali suo ut in eadem specie
        diapente conveniant. Dicitur autem quartus modus constare ex eadem specie diapente qua
        constat et tertius modus, similiter ex eadem specie diatessaron, quia quaelibet horum
        modorum constat ex secunda specie diapente, et secunda specie diatessaron, sed amplius in
        specie conveniunt diapente quam diatessaron, quia tertius modus utitur secunda specie
        diatessaron tetrachordi superiorum; quartus vero modus innititur secundae speciei
        tetrachordi gravium.</p>
      <p xml:id="JACSP6A0661">Adhuc oportet modum quartum uti .[sqb]. quadrata, alias inter extremas
        voces suae diapason non esset diapason. Non enim continetur diapason inter .B. et .b., sed
        inter .B. et .[sqb].. Guido autem hoc advertens sic loquitur: Volunt, inquit, quidam et
        quarto modo ad similitudinem tertii secundam nonam .[sqb]. tribuere eo quod sit diapente ad
        finem eius. Prima vero nona .b. ad finem eius nulla distat consonantia, sed nos magis
        communem usum secuti sumus.</p>
      <p xml:id="JACSP6A0662">
        <pb n="[118]"/>Principia quarti toni secundum Guidonem sunt sex: in .C., ut Homo erat; in
        .D., ut Secus decursus aquarum; in .E., ut Gaude Maria; in .F., ut Iudea et Jerusalem; in
        .G., ut O mors ero; in .a., ut In mandatis.</p>
      <p xml:id="JACSP6A0663">Haec approbans actor Quaestionum musicae dicit quod omnis cantus quarti
        toni communiter sex inchoatur fidibus, scilicet: .C., .D., .E., .F., .G., .a., nunquam vero
        in .A., .B., inferioribus. Dicit autem Guido quod si sit aliqua antiphona quae nec tangat
        voces illas, in quibus distinguitur tertius tonus a quarto, vel illas in quibus quartus a
        tertio, si in decimam .c. incipiat, vel secundam nonam .[sqb]. amplius diligat, tertii modi
        erit; alias in quarto ponetur. Ex hoc patet quod cantus qui per indifferentiam quandam
        ratione sui processus habent se ad tonum authentum et plagalem suum per principium authento
        proprium, ad ipsum authentum determinantur.</p>
      <p xml:id="JACSP6A0664">Propria autem tonorum plagalium principia regulariter cantus suos esse
        plagales arguunt, quia ad illa cantus authentici non descendunt, nisi proprietates tonorum
        duorum usurpative possideant. Distat igitur inter principia tonorum imparium a principiis
        propriis parium tonorum quia toni pares ad propria principia tonorum imparium regulariter
        possunt ascendere; toni vero impares ad propria principia tonorum parium regulariter non
        valent descendere. Qualiter autem ex distinctis alicuius toni principiis illius toni
        differentiae sive "saeculorum amen", super antiphonas distinguantur, dicetur infra in ultimo
        tractatu de tonis et de ipsorum intonationibus super psalmos.</p>
      <p xml:id="JACSP6A0665">Chordae principales huius toni, quantum ad speciem diapason in qua
        fundatur, sunt: .B., .E., .[sqb]., idest secunda gravium initians, secunda finalium medians
        et diapason partes principales coniungens, et secunda superiorum terminans; sicut, in tertio
        modo, chordae principales sunt: secunda finalium .E., secunda superiorum .[sqb]., secunda
        excellentium .e.; et in modo primo: prima finalium .D., prima superiorum .a., et prima
        excellentium .d.; et in secundo modo: prima gravium .A., prima finalium .D., et prima
        superiorum .a..</p>
      <p xml:id="JACSP6A0666">Praeter hoc tamen, ut supra tactum est, principalitatem aliquam obtinent
        illae chordae in quibus "saeculorum amen" incipiunt differentiae et quantum ad hoc in quarto
        tono principalitatem <pb n="[119]"/>aliquam obtinet prima superiorum .a. in qua suae
        incipiunt differentiae, sicut in secundo tono, tertia finalium .F.. Quae autem sint voces
        affinales huius toni atque ceterorum, per ea quae sunt dicta prius sciri potest.</p>
      <p xml:id="JACSP6A0667">De quinto tono prosequamur.</p>
      <p xml:id="JACSP6A0668">Capitulum XLVII.</p>
      <p xml:id="JACSP6A0669">Quid sit tonus quintus et quae principia secundum Guidonem.</p>
      <p xml:id="JACSP6A0670">Quintus modus sive authentus tritus, secundum Guidonem, in sextam .F.
        terminatur et acutissima tertia decima eius .f. eadem littera figuratur. Cumque sexta .F. ad
        primam nonam .b. diatessaron obtineat et ipsa eadem .b. ad tertiam decimam .f. diapente
        reddat, in quinto et sexto tono prima nona .b. valebit. Habebit ergo quintus tonus per
        ordinem in ascensu suo post finem duos tonos et semitonium, ac deinde tres tonos et ultimum
        semitonium octo vocibus ita:</p>
      <p xml:id="JACSP6A0671">| [P1, 228r in marg.]</p>
      <p xml:id="JACSP6A0672">(Vide paginam 120.)</p>
      <p xml:id="JACSP6A0673">Ex praedictis a Domino Guidone sumptis verbis, consimilis, ut de
        praecedentibus, quinti toni seu authenti triti detur descriptio. Quintus tonus est
        determinatio sextae vocis .F., habens regularem elevationem ad eandem vocem tertiam decimam.
        Per hoc quod sexta vox .F. est legitimus finis huius toni, convenit ipsi cum suo subiugali
        sexto tono, et a ceteris omnibus distinguitur. Item per processum quem habet a sexta voce
        .F., usque ad eandem vocem tertiam decimam .f. ab aliis modis et a suo separatur subiugali,
        et sic etiam de ceteris est modis.</p>
      <p xml:id="JACSP6A0674">Unusquisque enim modus per formam suam integre sumptam a reliquis omnibus
        dividitur, licet quantum ad aliquid secundum plus vel minus cum hoc, cum illo modo
        conveniat. Quamvis autem processum vel formam huius toni Guido constituat ex tono et tono et
        semitonio, ut habeat diatessaron a voce finali .F. ad .b. primam nonam, qua communiter
        cantus utuntur huius toni similiter et sexti, hoc tamen non excludit quin quintus atque
        sextus tonus uti possit secunda</p>
      <p xml:id="JACSP6A0675">
        <pb n="[120]"/>[CSMIII/6:120; text: Diapente, Diatessaron, Forma quinti modi, F, G, a, b,
        [sqb], c, d, e, f, Tonus, Diesis, Apotome, Semitonium, Octachordum] <figure>
          <graphic url="/images/JACSP6A_17GF.gif"/>
        </figure></p>
      <p xml:id="JACSP6A0676">nona .[sqb].. Est etiam hoc istis magis proprium, si inspiciatur ad
        speciem diapente cui innituntur quae constat ex tribus tonis et semitonio ut habeat
        diatessaron a finali.</p>
      <p xml:id="JACSP6A0677">Illa enim est tertia species diapente constans ex tertia <pb n="[121]"/>finalium .F., et tertia superiorum .c.; unde dicunt alii quod authentus tritus, idest
        quintus tonus constat ex tertia specie diapente inferius et ex tertia specie diatessaron
        superius, nec est proprium tonis authenticis seu imparibus, ut suam diatessaron sumant
        inferius sub diapente; sed supra; e converso est de modis paribus, ut eadem diapente
        communis sit utrisque.</p>
      <p xml:id="JACSP6A0678">Item si quintus et sextus tonus utantur illa specie diapente quae constat
        ex tono et tono et semitonio et tono, non distinguentur in hoc a septimo et octavo tono qui
        tali innituntur diapente speciei. Hinc est quod multi cantus, qui in clavibus notantur
        septimi toni, possunt notari in quinti toni clavibus, ut qui in illis septimi sunt toni, in
        his sint quinti. Patet in illa antiphona: Descendi in hortum meum, et de prosa illa:
        Laetabundus fidelis exultat chorus. Nec obstat quod septimus sub fine tonum habet, quintus
        vero semitonium, quia usualiter descendens a sol in fa, statim reascendendo in sol, non per
        plenum descendit tonum, sed potius per semitonium ac si cantaret fa, mi, fa.</p>
      <p xml:id="JACSP6A0679">Adhuc in distinctione specierum diapason, diapente et diatessaron,
        synemmenon sive cantus per .b. molle, locum non habet, sed diezeugmenon vel cantus per
        .[sqb]. quadratum. Sed quamvis quintus modus utatur .b. molli, distinguitur tamen in tribus
        a septimo modo: in fine, in diatessaron superius et in semitonio, quod habet sub fine; ille
        autem, idest septimus, sub fine tonum secundum veritatem, quidquid sit de usu.</p>
      <p xml:id="JACSP6A0680">Est autem notandum quod Guido et alii quidam quinto tono solum concedunt
        diapason, quia nec tradunt sibi sub fine chordam unam propter imperfectionem semitonii, sed
        nec supra suam diapason. Unde dicit actor Quaestionum Musicae quod aliquando superstitit ad
        .g.; adhuc autem ad .a..a., sed abusive, quia igitur, ut ait Guido, ante finem tonum non
        habuit nec in principio, nec in incessu post se respexit consonando.</p>
      <p xml:id="JACSP6A0681">Usitata huius principia, secundum Guidonem,, sunt tria: in .F., ut:
        Haurietis aquas; Alma redemptoris mater; Ante tronum; in .a., ut: Montes et omnes colles: in
        .c., ut: Ecce veniet; in .G. etiam, sed rarissime, ut: Non vos relinquam et Vox
        clamantis.</p>
      <p xml:id="JACSP6A0682">
        <pb n="[122]"/>Chordae principales huius toni, quantum ad ipsius propriam diapason speciem,
        sunt tertia finalium .F., tertia superiorum .c. et tertia excellentium .f..</p>
      <p xml:id="JACSP6A0683">Hic tonus utitur raro vocibus suis affinalibus.</p>
      <p xml:id="JACSP6A0684">Capitulum XLVIII.</p>
      <p xml:id="JACSP6A0685">Quid sit tonus sextus Guidonice et quae eius principia.</p>
      <p xml:id="JACSP6A0686">Sextus tonus, ut ait Guido, graditur cum eo, idest cum quinto tono, usque
        ad undecimam .d., sed deponitur a communi fine semitonio et duobus tonis ad tertiam .C.;
        sicque per enneachordum procedit a .C. in .d. per tonum , tonum et semitonium, ac deinceps
        per duos tonos et semitonium, tonum et tonum hoc modo:</p>
      <p xml:id="JACSP6A0687">| [P1, 228v in marg.]</p>
      <p xml:id="JACSP6A0688">(Vide paginam 123.)</p>
      <p xml:id="JACSP6A0689">Sextus tonus, secundum formam nobis datam a Guidone, sic potest describi:
        Tonus sextus est determinatio sextae vocis .F., habens elevationem desuper ad vocem
        undecimam .d. per tonum et tonum et semitonium, adhuc per tonum et tonum, depositionem vero
        sub fine per diatessaron ad tertiam .C. per semitonium, tonum et tonum. Tonus igitur sextus
        cum quinto convenit, quia finitur ille ubi ascendit, quia cum eo ad undecimam .d. sic, quia
        secundum Guidonem potest sextus tonus ad sextam vocem ascendere supra suum finem.</p>
      <p xml:id="JACSP6A0690">Hoc autem non sic aliis concedit tonis paribus in recompensatione forsan,
        quia sub proprio fine non habet diapente ut ceteri, sed semitritonum. Sed distinguitur a
        quinto tono qui habet duodecimam .e. et tertiamdecimam .f., quas non habet sextus. Ita et
        sextus habet tertiam .C. et quartam .D., et quintam .E., quas non habet quintus, nisi, ut
        ait Guido, quod aliquando quintus miscetur sexto declinans in quartam .D., in suppletionem
        subfinalis proximae .E.. Et tunc in quinto fit decachordum sed hoc inveniri raro maxime
        contingit in antiphonis.</p>
      <p xml:id="JACSP6A0691">Dicit autem actor Quaestionum Musicae quod sextus</p>
      <p xml:id="JACSP6A0692">
        <pb n="[123]"/>[CSMIII/6:123; text: Diapente, Diatessaron, Forma sexti modi, C, D, E, F, G,
        a, b, [sqb], c, d, Tonus, Semitonium, Diesis, Apotome, Enneachordum]</p>
      <p xml:id="JACSP6A0693">
        <pb n="[124]"/>tonus proinde pauperior videtur aliis, quia quintae voci inferius non potest
        per diapente iungi eius finalis. Sed nec eadem finalis superius per diatessaron, tritono
        differente, quartae voci iungi poterat, nisi .b. rotundum interveniens et succurreret; sed
        contra haec multi cantus nunc vadunt in quibus sextus tonus non pauperior ceteris est
        paribus tonis, sed omnibus ditior.</p>
      <p xml:id="JACSP6A0694">In illis enim sexto tono datur ascensus a finali non tantum ad sextam
        vocem, sed ad septimam, et, quod valde abusivum est, per diapason usque ad octavam; patet in
        responsorio illo: Gaude Maria virgo cunctas haereses, in versu ibi Erubescat, et in illo de
        Evangelistis, Quattuor animalia; ibi Fulgur egrediens. In aliquibus tamen libris non
        ascendit ad diapason, sed non deficit nisi semitonium quin ad ipsam ascendat; hoc etiam in
        multis reperitur antiphonis, ut in illis: Beatae Virginis; Quam pulchra est; Speciosa facta
        es, et aliis quibusdam; et in illa Sancti Nicolai, quantum ad libros aliquos: O Christi
        pietas, et cetera. Hoc autem nimis absurdum est, ut tonus par quicumque supra finem ad
        septimam ascendat vocem et multo minus ad octavam.</p>
      <p xml:id="JACSP6A0695">Tales enim cantus quamcumque in descendendo sub fine proprietatem habeant
        parium tonorum, si tamen supra finem septimam tangant vel octavam chordam, non a tono pari,
        sed impari tanquam a principaliore, quasi a domino et magistro debent nuncunpari, nam, ut
        ait quidam valens doctor in musica sua qui multum laboravit ut errores in cantibus et tonis
        corrigeret: Dominus namque sive magister non tantum in propria potestatem habet, sed etiam
        in ea quae sunt subditi eius. Subdito autem sufficere debet si a magistro sibi concessis
        humiliter uti liceat nedum ad ea quae sunt praelati sui temere se praeripiat et suam
        denominationem perdat. Si ergo plagales in ascensu quintam perraro contingere debent, quanto
        rarius sextam, et modo nullo septimam vel octavam.</p>
      <p xml:id="JACSP6A0696">Unde, sicut iste doctor ait, Odo huius artis expertissimus, et a Guidone
        in fine sui tractatus comprobatus, cantum qui a finali ascendens quintam ter vel quater
        repercutit authento deputat quamvis inferius sub finali ad quartam descendat; unde et haec
        antiphona Ecce tu pulchra es, quamquam in cursu suo secundi toni quartam sub fine tangat
        chordam, <pb n="[125]"/>quia tamen a finali quintam superius saepius reverberat, primo tono
        deputatur.</p>
      <p xml:id="JACSP6A0697">Adhuc dicit iste doctor quod harmoniam non minimum exornat si in cantibus
        discipulorum id observetur ut finalem saepe repetant circaque illam versentur et in quarta
        rarissime pausent; in quinta vero nullo modo. Sed etsi quintam aliquando contigerint raptim
        et quasi formidando eam contingentes properanter inferius recurrant.</p>
      <p xml:id="JACSP6A0698">Principia sexti toni magis usitata duo sunt, secundum Guidonem: in .F.,
        ut: Verbum caro factum est (et illud est principalissimum, quia, secundum eundem, vix
        incipit nisi in tacto fine), aut in voce quarta .D., ut: Si ego verus Christi sum. Sunt
        tamen aliqui cantus huius toni qui incipiunt in .C. ut responsorium Decantabat; et in .a.,
        ut: Modo veniet; in .G. vero et .E. vix exempla reperies.</p>
      <p xml:id="JACSP6A0699">Sunt autem aliqui cantus per quandam differentiam habentes se ad sextum
        tonum et quintum, quia nec tota sexta depositio competit eis nec tota quinti elevatio.
        Quorum ista discretio est, secundum Guidonem, quia si in decima .c. incipiant et eam juxta
        quantitatem cantus saepe repercutiant, quinti sunt modi. | [P1, 229r in marg.] Si autem non
        ascendant nisi ad primam nonam .b., dicentur esse modi sexti. Etiam per principia sua
        propria ad invicem discernuntur.</p>
      <p xml:id="JACSP6A0700">Est autem notandum quod in figura formulae toni sexti bis signatur
        diatessaron, quia ab .F. in .C. inferius, et ab .F. in .b. rotundum superius, pro quanto
        satis proprium est huic tono inferius diatessaron a finali descendere et ab eadem finali
        superius per diatessaron ascendere. Diapente autem ter ibi signatur et inferius a .G. in
        .C., et superius a .d. in .G., ut appareat inter extremas voces illius enneachordi bis
        diapente contineri. Adhuc signatur ibi diapente inter .F. et .c., quia tali speciei
        regulariter innititur quae scilicet constat ex tertia finalium .F. et tertia superiorum .c.
        Chordae principales sexti toni, quantum ad speciem diapason in qua fundatur, sunt tertia
        gravium .C., tertia finalium .F. et tertia superiorum .c. cum quibus iungi potest prima
        superiorum in qua suae capiunt ortum differentiae.</p>
      <p xml:id="JACSP6A0701">
        <pb n="[126]"/>Multi cantus huius toni in tertia superiorum .c. terminantur forsan ut
        ascendendo liberius uti possint illa specie diatessaron quae constat ex tono et tono et
        semitonio, vel ut sub fine per diapente possit descendere.</p>
      <p xml:id="JACSP6A0702">Capitulum XLVIIII.</p>
      <p xml:id="JACSP6A0703">Modus septimus quid sit secundum Guidonem et quae eius principia.</p>
      <p xml:id="JACSP6A0704">Septimus modus, ut ait Guido, in septimam .G. terminatur cuius acutissima
        est quarta decima .g. quae cum fine eodem charactere denotatur. Hic assumit secundam nonam
        .[sqb]. ut habeat duos tonos post finem ascendendo, post quos semitonium et duos tonos ac
        iterum semitonium et tonum; deponitur vero ab fine tono uno hoc modo:</p>
      <p xml:id="JACSP6A0705">(Vide paginam 127.)</p>
      <p xml:id="JACSP6A0706">Describatur ex praemissis verbis hic modus sic: Modus septimus, idest
        authentus tetrardus, est determinatio septimae vocis .G., habens regularem elevationem
        desuper ad quartam decimam .g. per tonum et tonum, per semitonium, tonum et tonum, adhuc per
        semitonium et tonum; sub fine potens descendere per tonum unum, ut ipsius manifestat posita
        formula per quam a ceteris distinguitur tonis. Continet autem tacta formula enneachordum.
        Quodsi cui in hoc tono decachordum placet, tunc secundum Guidonem adhuc uno semitonio
        deponatur ad quintam .E.; non tamen, ut idem ait, hoc frequenter invenies et tunc continebit
        ter diatessaron. Conveniens autem non minus videretur aliquibus ut supra suam diapason unam
        caperet vocem quam quod sub fine duas.</p>
      <p xml:id="JACSP6A0707">Notandum autem, secundum Guidonem, quod si isti tono prima nona .b.
        concedatur, nihil restat nisi ut post tonum a fine ad semitonium contrahatur, eritque primus
        per omnia, quia habebit in suo ascensu a fine tonum et semitonium et duos tonos, et
        deponetur uno tono a fine, sicut in primo dictum est; et iam non erit septimus. Non enim, ut
        stultissimi</p>
      <p xml:id="JACSP6A0708">
        <pb n="[127]"/>[CSMIII/6:127; text: Diapente, Diatessaron, Forma septimi modi, F, G, a,
        [sqb], c, d, e, f, g, Tonus, Semitonium, Enneachordum] <figure>
          <graphic url="/images/JACSP6A_18GF.gif"/>
        </figure></p>
      <p xml:id="JACSP6A0709">cantores putant, gravitate vel acumine solum unus modus discrepat ab alio.
        Nihil enim impedit quemcumque modum, si volueris, acute vel graviter decantaveris; sed
        tonorum et semitoniorum quibus et aliae consonantiae fiunt diversa positio <pb n="[128]"/>diversos ad invicem ac differentes modos constituit. Itemque si una tantum voce dempta
        finiatur hic tonus in voce octava .a. rursus ipse fiet per omnia primus tonus. Habebit enim
        a fine tonum et semitonium et duos tonos et reliqua, quae sunt primi modi.</p>
      <p xml:id="JACSP6A0710">Ex his verbis Guidonis patet quod potius tonum obtinet vox finalis quam
        clavis. Cantus enim qui finitur in septima .G., quae est quarta finalium, si debeat esse
        septimi vel octavi toni, debet terminari in sol, vel in ut quia, si terminetur in re quae
        cantatur per .b. molle, primi toni erit vel secundi. Et similiter erit si cantus terminetur
        in re de octava .a., quae est prima superiorum, et generalius loquendo omnis cantus finiens
        in re, ubicumque reperiatur, primi toni est vel secundi. Sicut etsi finiatur in mi, tertii
        vel quarti; in fa, quinti vel sexti; in sol, septimi vel octavi. Has autem varietates
        faciunt diversae toni et semitonii dispositiones quas varias respiciunt diatessaron et
        diapente similiter et diapason species.</p>
      <p xml:id="JACSP6A0711">Ad hoc etiam operantur distincti modi cantandi ex quibus distinctae
        nascuntur diatessaron vel diapente species. Alia est enim species diapente quae originem
        sumit a sol vel ut de .a. octava; alia quae a re eiusdem .a.; haec siquidem prima, illa
        quarta est. Bene igitur est dictum a Guidone quod septimus tonus in suo processu assumit
        .[sqb]. secundam nonam, non .b. primam nonam, quia, si hanc assumat maxime in fine, modum
        hunc in primum vertit modum, quia tunc inest sibi eadem species diapente inferius | [P1,
        229v in marg.] quae est primo tono, et similiter eadem species diatessaron superius. Haec
        non advertentes multi cantus qui usque ad finem, vel prope, processum tenuerunt modi septimi
        vel octavi, finiunt per .b. molle et tamen hoc nonobstante tribuunt illis versum cantus
        septimi vel octavi toni, si sint responsoria, vel "saeculorum", si sint antiphonae. Hic
        igitur tonus, secundum veritatem, constat ex quarta specie diapente inferius et ex prima
        specie diatessaron superius.</p>
      <p xml:id="JACSP6A0712">Principia septimi modi secundum Guidonem sunt haec: in .F., vix exempla
        reperies; in .G., Assumpta est; in .a. raro, ut Domus mea; in .[sqb]. ut Dixit Dominus; in
        .c., Benedicta filia; in .d., Sit nomen Domini.</p>
      <p xml:id="JACSP6A0713">Chordae principales huius toni, quantum ad speciem suam diapason, sunt
        quarta finalium .G., quarta superiorum .d., in qua suae incipiunt differentiae et quarta
        excellentium .g.</p>
      <p xml:id="JACSP6A0714">
        <pb n="[129]"/>Capitulum L.</p>
      <p xml:id="JACSP6A0715">Quid sit octavus modus et quae principia eius secundum Guidonem.</p>
      <p xml:id="JACSP6A0716">Octavus modus, ut dicit Guido, procedit cum septimo usque ad duodecimam
        .e., deponitur vero ad tertiam .C. tono, semitono et duobus tonis et sic per diapente. Et
        sit decachordum, quod tamen ter diatessaron non continet sed bis diatessaron cum tritono. Et
        quantum ad hoc formula toni huius talis est:</p>
      <p xml:id="JACSP6A0717">(Vide paginam 130.)</p>
      <p xml:id="JACSP6A0718">Per praemissa tonus hic describatur ad modum aliorum sic: Octavus tonus
        est determinatio septimae vocis .G., ascendens ad duodecimam .e. per tonum, tonum,
        semitonium, tonum et tonum, descendens sub fine per tonum, per semitonium, per tonum et
        tonum, sic per diapente a .G. in .C. quia decachordum huius toni iam descriptum non continet
        ter diatessaron.</p>
      <p xml:id="JACSP6A0719">Amovent aliqui ab eius formula acutissimam eius tactam vocem .e., et tunc
        eius formula continet enneachordum, sicut et tonus primus. Habet enim chordas easdem cum
        illo, quia eius innititur speciei diapason, ideoque, secundum Guidonem, duodecima .e. non
        recipitur facile cum tertia .C. simul in uno eodemque cantu ut quibusdam placet.</p>
      <p xml:id="JACSP6A0720">Perspicuum autem est quod octavus tonus in depositione a fine est per
        omnia secundus, quia deponitur per tonum, semitonium, tonum et tonum, sicut ille. Quod si in
        elevatione prima nona .b. sibi daretur, ut haberet tonum post finem et semitonium et duos
        tonos, etiam in elevatione permaneret secundus, quia haberet eandem diapente speciem
        superius, sicut modus secundus et eandem diatessaron speciem inferius. Sed deridenda est, ut
        ait Guido, inertium cantorum scurrilitas, quia de modorum discretione nil sentit, sed id
        solum sequitur quod aliquo modo aures delinire videtur sicut qui gastrimargiae serviunt; per
        falsam enim dulcedinem, sobrietatis regulam fallunt.</p>
      <p xml:id="JACSP6A0721">
        <pb n="[130]"/>[CSMIII/6:130; text: Diatessaron, Tritonus, Diapente, Forma octavi modi, C,
        D, E, F, G, a, [sqb], c, d, e, Tonus, Semitonium, Diesis, Decachordum]</p>
      <p xml:id="JACSP6A0722">
        <pb n="[131]"/>Haec dicere Guido videtur contra cantores illos qui in tono hoc et in septimo
        utuntur .b. prima nona, quia tales transformant septimum vel octavum modum ad primum vel
        secundum. Argumentum bonum est: octavus modus efficeterur secundus si uteretur .b. prima
        nona. Ergo non debet uti tali voce.</p>
      <p xml:id="JACSP6A0723">Dicit autem quod invenitur ut octavus tonus ad quartam D. descendens
        tertiam decimam .f. appetat, quae iure est septimi, ac sic, per hoc, regulare decachordum
        tanta praesumptione, licet raro, restituat. Regulare decachordum dicitur illud quod praecise
        ter diatessaron continet. Tonus octavus etsi in hoc conveniat cum tono primo quia innititur
        eidem speciei diapason cum illo, in multis tamen ab illo distinguitur, sicut supra dictum
        est capitulo XLIII, etiam in hoc quod modus primus potest uti .b. prima nona, non octavus.
        Habent etiam alia differentiarum loca.</p>
      <p xml:id="JACSP6A0724">Hic etiam tonus etsi in aliquibus conveniat cum secundo modo, in multis
        tamen distinguitur ab illo ut ex dictis patere potest et dicendis.</p>
      <p xml:id="JACSP6A0725">Principia toni octavi, secundum Guidonem, sunt in .C., ut: Dum venerit et
        Ecce ancilla; in .D., ut: Virgines Domini; in .F., Hodie Maria; in .a., Completi sunt.</p>
      <p xml:id="JACSP6A0726">Alii isti tono dant sex usitata principia, idest .C., .D., .F., .G., .a.,
        .c.; et praeter hoc in .E., sed raro, ut: Ornaverunt.</p>
      <p xml:id="JACSP6A0727">Differt hic tonus a septimo, secundum Guidonem, nam habet octavus tertiam
        .C., quartam .D., quintam .E., quas iure non habet septimus, et septimus habet tertiam
        decimam .f., et quartam decimam .g., quas iure non habet octavus.</p>
      <p xml:id="JACSP6A0728">Sane autem in his cantibus qui inter octavi depositionem et septimi
        elevationem sunt medii ut in reliquis quoque modis dictum est, secundum formularum | [P1,
        230r in marg.] varietates vel differentias, in quo tono maneant, discernetur. Per ipsas enim
        varietates uniuscuiusque principia liquide providebis. Hic introducit Guido discipulum sic
        loquentem: Dum vix paucos cantus his regulis contraire invenio, eorum paucitatem et, ut
        dicam, furtivam singularitatem a praesumptuosis vitiatisque cantoribus factam esse non
        dubito. Regula enim uniuscuiusque artis commune mandatum habetur.</p>
      <p xml:id="JACSP6A0729">
        <pb n="[132]"/>Chordae principales huius toni sunt quarta gravium .D., sive prima finalium,
        quarta finalium .G. et quarta superiorum .d., sive prima excellentium cum quibus iungi
        potest tertia superiorum .c. in qua suae incipiunt differentiae.</p>
      <p xml:id="JACSP6A0730">Capitulum LI.</p>
      <p xml:id="JACSP6A0731">Modorum inter se comparatio quantum ad aliquas convenientias et
        proprietates.</p>
      <p xml:id="JACSP6A0732">Conveniunt omnes octo toni quia cuilibet octo dantur chordae regulariter
        vel voces, habito respectu talis vel talis toni ad vocem ad quam regulariter potest
        descendere et ad eam ad quam ex regula potest ascendere. Ratio huius est quia tonus quilibet
        fundatur in aliqua specie diapason. Diapason autem includit in se voces octo. Item, secundum
        multos in hoc conveniunt quia licencialiter cuilibet decem conceduntur chordae ut quilibet
        proprii decachordi spatio glorietur. Item toni impares vel authentici conveniunt in hoc quia
        a finali suo ad octavam per diapason possunt regulariter ascendere, licencialiter autem ad
        nonam. Adhuc ad proximam sub finali possunt descendere et in hoc completur ipsorum
        decachordum quod quandoque continet integre ter diatessaron, quandoque non.</p>
      <p xml:id="JACSP6A0733">Licentia autem a regula distinguitur ut sciatur quod illae voces per raro
        contingendae sunt quae per licentiam conceduntur. Quod enim per regulam habetur quasi ex
        debito habetur; ideo liberius illo fruendum est. Quae vero per licentiam possidentur, ea
        tamquam per gratiam possessa humilius atque prudentius sunt tractanda.</p>
      <p xml:id="JACSP6A0734">Commune tonis plagalibus sui paribus est a finali voce desuper ad quintam
        per diapente regulariter ascendere et inferius a finali ad quartam per diatessaron
        descendere, et in hoc diapason completur ipsorum. De licentia autem supra finem sextam
        tangere queunt et quintam sub fine et in hoc decachordum ipsorum observatur.</p>
      <p xml:id="JACSP6A0735">Conveniunt plagales modi cum authenticis suis in fine in eadem diapente
        specie similiter et diatessaron. Item cantibus <pb n="[133]"/>plagalium, ut inter se
        comparantur, commune est vel proprium, ut ad authentos conferentur, ut circa finalem
        versentur, illam saepe repetant. Ibi vel prope pausant in quarta rarissime, in quinta
        nunquam. Pertinent ad hoc cantus graves et maturi, non saltantes, non acuti. Hi cantus
        libere diatessaron sub fine et diatessaron supra finem libere contingant, rarissime vero hic
        et ibi diapente: infra, propter nimiam gravitatem; supra finem, propter nimiam
        sonoritatem.</p>
      <p xml:id="JACSP6A0736">Ad modos autem authenticos pertinent cantus alti et postquam quintam a
        finali bis vel ter tetigerint et ibi pausaverint, finalem reperiant vocem, rursusque
        superiores festinando repetant voces, pulchrumque eis est per diapente a finali sursum
        elevari atque per diapente ad finalem descendere, excepto deutero; sed in quinto illud
        dicitur decentissimum, in quo et hoc ornatum est, si plerumque cantus eius a finali per
        ditonum et semiditonum surgat, ut patet in hac antiphona: Paganorum multitudo, et in illa:
        Ante thronum et quae cantatur in offertorio.</p>
      <p xml:id="JACSP6A0737">Quibus autem vocibus tonorum cantus liberius et saepius, quibus vero
        rarius uti debeant, quidam figuraliter sic ostendunt:</p>
      <p xml:id="JACSP6A0738">(Vide paginam 134.)</p>
      <p xml:id="JACSP6A0739">Secundum tactam modorum descriptionem non solum vocibus datis ex licentia
        utendum est raro, sed etiam aliquibus datis ex regula ut quintis vocibus a finalibus in
        modis plagalibus. Has enim, etsi regula concedat dictis modis supra finem illorum, non tamen
        ut frequenter illis utantur, sed raro, secus autem est de modis authentis, secundum tactam
        figuram, quia libere possunt uti vocibus quae immediate subsunt vocibus finalibus illorum
        quae tamen dantur ex licentia nisi in authento trito. Sed multi cantus parum observant
        tactas tonorum proprietates et specialiter aliqui novi. Qui autem illas observant, regulares
        sunt et vocant illos musici cantus accuratos, quia in eorum compositione regularis | [P1,
        230v in marg.] cura adhibita est.</p>
      <p xml:id="JACSP6A0740">Hos etiam metricos per similitudinem appellant, quia more metrorum debitis
        legibus dimetiantur. Hi sunt perfecti</p>
      <p xml:id="JACSP6A0741">
        <pb n="[134]"/>[CSMIII/6:134; text: Haec rota cunctorum distinguit metra modorum, [Gamma], A
        D G, a, A, B E a, [sqb], B, C F b, c, C, D G c, d, C D d, e f, D E e, f g, F f, g aa, F G g,
        aa [sqb][sqb], libere, raro, Primus tonus, VIII. tonus, VI. tonus, IIII. tonus, II. tonus,
        VII. tonus, V. tonus, III. tonus, Octomodi] <figure>
          <graphic url="/images/JACSP6A_19GF.gif"/>
        </figure></p>
      <p xml:id="JACSP6A0742">cantus, quia legitimam sui moduli qualitatem observant in principio, medio
        atque fine, quemadmodum sunt Ambrosiani.</p>
      <p xml:id="JACSP6A0743">Quamvis autem toni plagales supra finem sextam tangere possent de
        licentia, etsi non de regula, tum nec regula nec licentia dat eis sextam sub fine tangere.
        Hoc est enim de ratione cantus modi cuiuscumque ut amplius supra suum finem possit ascendere
        quam sub illo descendere. Et propterea tantum illius antiphonae vel responsorii Collegerunt
        pontifices culpant aliqui in quo prima syllaba per diapente deprimitur similiter et
        penultima illius dictionis Collegerunt, prout reperitur in aliquibus libris sic:</p>
      <p xml:id="JACSP6A0744">
        <pb n="[135]"/>[CSMIII/6:135,1; text: Collegerunt.]</p>
      <p xml:id="JACSP6A0745">Sed tactus cantus convenientius notari potest per diatessaron qui
        sequitur:</p>
      <p xml:id="JACSP6A0746">[CSMIII/6:135,2; text: Collegerunt.]</p>
      <p xml:id="JACSP6A0747">Hic secundus modus notandi tactum cantum non solum faciliorem reddit
        cantum illum quam modus primus, sed regulae monochordoque minus repugnantem; nam si
        terminaretur in propria finali, idest in quarta .D., et notaretur secundum primum modum,
        oporteret sub .[Gamma]. fieri descensum. Quare autem cantus tacti responsorii cantari
        nequeat nec in propria finali .D., nec in affinali .A., dictum est supra. Quod si repugnet
        tonis plagalibus ad sextam sub fine descendere, dubium esse non debet hoc etiam authentis
        repugnare modis cuius tamen oppositum in aliquibus patet cantibus ut est tactum supra.</p>
      <p xml:id="JACSP6A0748">Capitulum LII.</p>
      <p xml:id="JACSP6A0749">Modorum comparatio quantum ad species diapason, diapente et diatessaron
        quibus innituntur.</p>
      <p xml:id="JACSP6A0750">Sicut supra visum est, modi omnes aliquibus diapason speciebus innituntur,
        similiter et speciebus diapente atque diatessaron, in tantum ut regulare sit cuilibet tono
        authentico seu plagali omnibus octo vocibus suae diapason uti et quidquid sumit exeat supra
        vel infra. Fit hoc de licentia tantoque minus regulariter quanto plus exit terminos illius
        diapason et saepius. Unde fit ut legitima fundamentalisque tonorum distinctio specifica ex
        speciebus sumatur diapason, diapente ac diatessaron. Cum enim ad modos plagales gravis
        pertineat cantus, ad principales seu authentos acutus, fundantur modo plagales in speciebus
        illis diapason quae sumunt initium a vocibus tetrachordi gravium et terminantur in voces
        tetrachordi superiorum.</p>
      <p xml:id="JACSP6A0751">
        <pb n="[136]"/>Siquidem primus plagalis, ut alias est tactum, constat ex prima gravium,
        prima finalium, prima superiorum, secundus plagalis, idest quartus tonus, ex secundis
        tactorum tetrachordorum, tertius ex tertiis, quartus ex quartis, modi vero authentici in
        illis fundantur diapason speciebus quae sumunt initium a vocibus tetrachordi finalium et in
        vocibus terminantur tetrachordi excellentium. Fundatur enim modus primus in specie illa
        diapason quae constat ex primis vocibus tactorum tetrachordorum; tertius modus in ea quae
        constat ex secundis; quintus modus in ea quae conficitur ex tertiis; septimus modus in ea
        quae ex quartis. Et cum non sint nisi quattuor principalia tetrachorda in ipso monochordo
        antiquo: gravium scilicet, finalium, superiorum et excellentium, quilibet modus tam
        authentus quam plagalis aliquid de tribus tetrachordis accipit ut plagales aliquid de
        tetrachordo gravium, de tetrachordo finalium et de tetrachordo superiorum, authenti vero
        aliquid de tetrachordo finalium, de tetrachordo superiorum et de tetrachordo
        excellentium.</p>
      <p xml:id="JACSP6A0752">Qua ex re quoque colligitur quod extremitates modorum subiugalium sunt
        voces graves et superiores, mediae vero finales. Authentorum autem extremitates sunt finales
        et excellentes, mediae vero superiores. Differenter autem se habent voces mediatrices in
        authentis modis, et ad gravem partem habent diapente, ad acutam diatessaron. In plagalibus
        fit e converso et cum convenientius sit ut findendo diapason per diapente et diatessaron,
        diapente se teneat inferius et diatessaron superius, est in modis authentis rationabilior
        mediatio quam in plagalibus.</p>
      <p xml:id="JACSP6A0753">Non est autem idem modus distinguendi tonos per species diapason et per
        species diatessaron et diapente, saltem secundum illos qui ponunt septem diapason distinctas
        in actu species et octo virtualiter. Dictum enim est supra modum plagalem constare ex eadem
        specie diapente ex qua constat modus ipsius authenticus et ex eadem specie diatessaron, non
        tamen ex eadem specie diapason, ut primus plagalis constat, ex prima specie diapason si
        inspiciamus computare eas a vocibus tetrachordi gravium, primus vero authentus ex quarta
        specie quae etiam servit quarto plagali; sed <pb n="[137]"/>primus plagalis et primus
        authentus constant ex eadem specie diapente, ex eadem specie diatessaron, scilicet ex prima,
        secundus authentus et plagalis suus ex secunda, tertius hic et ille | [P1, 231r in marg.] ex
        tertia, quartus ex quarta. Amplius tamen convenit plagalis cum authento suo in diapente quam
        in diatessaron pro quanto species diapente quae communis est authento et suo plagali easdem
        monochordi respicit chordas; non sic diatessaron quia modi plagales determinant sibi species
        diatessaron tetrachordi gravium, authenti vero tetrachordi superiorum. Evenit itaque ut
        species quattuor diapente tetrachordi finalium quae communes sunt modis authentis et
        plagalibus medient inter species diatessaron tetrachordi gravium quae deputantur modis
        plagalibus, et species diatessaron tetrachordi superiorum quae modis ascribuntur
        authenticis.</p>
      <p xml:id="JACSP6A0754">Capitulum LIII.</p>
      <p xml:id="JACSP6A0755">Modorum comparatio quantum ad .b. et .[sqb].; qui isto et qui illo magis
        uti debeant vel possint.</p>
      <p xml:id="JACSP6A0756">Percunctari solet a plerisque qui tonorum cantus debeant vel possint uti
        .b. molli et qui .[sqb]. quadrato.</p>
      <p xml:id="JACSP6A0757">De hoc quidam doctor sic loquitur: Omnis tonus sic utitur .b[sqb].,
        quemadmodum ad ipsum a finali propria ordinatur. Ad ipsum autem ordinatur aut immediate et
        directe aut mediate et indirecte. Immediate autem et directe dicitur ordinari quando finalis
        alicuius toni respicit .b[sqb]., per alicuius consonantiae proportionem, diatessaron
        videlicet et diapente. Unde si ordinatur aliquis tonus immediate et directe, hoc erit per
        aspectum sesquialterum aut sesquitertium.</p>
      <p xml:id="JACSP6A0758">Primo modo ordinantur tertius et quartus tonus ad .[sqb]. durum, quia
        respiciunt ipsum ab .E. finali per diapente; secundo modo quintus et sextus aspiciunt .b.
        molle quia ab .F. finali se habent ad .b. molle per diatessaron.</p>
      <p xml:id="JACSP6A0759">Alii vero quattuor toni, cum non respiciant .b[sqb]. per aspectum alicuius
        proportionis, quia primus et secundus per sextam, septimus et octavus per tertiam a finali
        immediate et <pb n="[138]"/>directe nequeunt ordinari, sed potius mediate et indirecte; sed
        dissimiliter, quia primus et secundus per .F. gravem, septimus et octavus per .c.
        acutum.</p>
      <p xml:id="JACSP6A0760">Quattuor enim sunt toni qui amplius uti possunt synemmenon, quintus,
        sextus, primus et secundus. Quintus tonus et sextus inter omnes amplius possunt uti .b.
        rotundo; nam, secundum Guidonem, propter hos tonos principalius synemmenon ceteris
        tetrachordis annexum est. Cum enim ceteri toni sex supra suum finem diatessaron habeant quo
        possunt uti, non debuerunt hi duo toni sic puniri ut diatessaron carerent supra suum finem.
        Hoc tamen evenisset, nisi .b. molle istis subvenisset. Item cantus per .b. molle non omnino
        obviat voci finali tonorum horum. Utrobique enim fit ascensus per tonum et tonum; adhuc .b.
        molle non variat speciem diatessaron tonorum horum, quidquid sit de specie diapente. Propter
        has igitur causas toni hi per totum suum processum uti possunt .b. rotundo; non sic aliqui
        alii. Unde cantus communes responsoriorum tonorum horum utuntur .b. rotundo, non .[sqb].
        quadrato.</p>
      <p xml:id="JACSP6A0761">Primus autem tonus propterea quandoque potest uti .b. rotundo, quia non
        obviat speciei diapente cui innititur, etsi obviet suae speciei diatessaron. Item cantus per
        .b. molle sic distat a fine primi toni qui utitur .[sqb]. quadrato. Amplius debet tonus
        primus uti .[sqb]. quadrato quam .b. rotundo. Unde cum in aliquo canto utitur .b. rotundo
        citius quam potest reverti debet ad .[sqb]. quadratum, tanquam ad naturaliorem suam
        conditionem atque firmiorem. Adhuc permittitur quandoque tono primo uti .b. rotundo ut ab
        .F. ascendere possit per diatessaron ad .b. molle; hoc autem observandum est ut, ubicumque
        sit usus ipsius .b. rotundi, signetur hoc, idest ponatur .b. molle in loco suo et maneat in
        loco suo quamdiu durat cantus ille per synemmenon. Alias si non signetur, semper usus fiat
        .[sqb]. quadrati.</p>
      <p xml:id="JACSP6A0762">Secundus tonus non modo propter tactas causas uti potest .b. rotundo, sed
        etiam quia signum illud, quod, est .b. rotundum, suam superat speciem diapason; et cum de
        licentia sexta vox supra suum finem sibi concedatur, illa potius est prima nona quae minus
        distat a suo fine quam secunda nona quae magis. Quod si raro tangere debet vocem quintam a
        suo fine, rarius sextam; unde modicum debet uti tonus secundus .b. rotundo.</p>
      <p xml:id="JACSP6A0763">
        <pb n="[139]"/>Quantum autem ad ceteros quattuor tonos, cantus per .b. molle minus valet,
        minus habet locum, quia amplius repugnat speciebus diapente et diatessaron quibus
        innituntur, ut patet intuenti naturam specierum illarum. Plus tamen repugnat .b. molle
        septimo tono quam tertio et quarto, quia non sic obviat .b. molle fini tertii toni et quarti
        sicut septimi et octavi. Propterea si cantus aliqui tertii vel quarti toni utantur in suo
        processu .b. rotundo, quod tamen impertinens est, non amittunt tonum suum cum finiantur in
        .E. quinta, sed sunt quarti vel tertii toni. Sed cantus qui per .b. molle terminantur in
        septima .G., non iam septimi toni sunt vel octavi, sed primi vel secundi, quia finiuntur in
        voce finali primi modi quae est re a qua fit ascensus per tonum, semitonium, tonum et tonum,
        et cetera, sicut forma demonstrat primi toni et secundi.</p>
      <p xml:id="JACSP6A0764">Septimus autem et octavus procedunt ascendendo per tonum et tonum et
        semitonium et tonum, et cetera, ut supra tangitur in ipsorum formulis. Igitur inter omnes
        tonos synemmenon plus repugnat his duobus tonis, septimo scilicet et octavo, quantum ad
        processus suos, quantum ad "saeculorum" differentias, quantum ad cantus communes
        responsoriorum. Ideo si quis in his tonis uti vult .b. rotundo, quod tamen ineptum et
        impertinens est, hoc in medio faciat cantuum istorum tonorum, non in principio et minus in
        fine.</p>
      <p xml:id="JACSP6A0765">Rarissime igitur utendum est .b. rotundo, nisi in quinto, | [P1, 231v in
        marg.] vel in sexto tono, ut se habeat .b. molle ad sex tonorum cantus suo modo sicut voces
        quae per regulas de licentia dantur, quibus non libere, sed raro utendum est.</p>
      <p xml:id="JACSP6A0766">Utinam advertissent hoc qui multos cantus per .b. molle destruxerunt et
        cantus illos in suo sustinent errore. Dolent de his qui hoc advertunt; non curant qui haec
        non percipiant. A scientibus et peritis in hac arte possent cantuum corrigi defectus, si
        pravus permitteret usus.</p>
      <p xml:id="JACSP6A0767">Sed forsan dicetur: .[sqb]. quadratum mutat vocem finalem septimi toni et
        octavi quae est sol in ut, sic .b. molle in re. Verum est hoc, sed multum dissimile, quia
        mutatio illa, quae est per .[sqb]. quadratum, non obviat illi speciei diapente cui
        innituntur septimus et octavus tonus. Quin potius requiritur illa mutatio de sol in ut ut
        species cursum suum habeat superius per tonum et tonum, semitonium et tonum! Hoc <pb n="[140]"/>autem ibi fieri non posset per .b. molle. Inde est quod, quamvis in .D. gravi
        reperiatur sol quae est vox finalis toni septimi et octavi, non possunt tamen toni hi ibi
        legitime terminari, quia tactae diapente species locum suum ibi non habent.</p>
      <p xml:id="JACSP6A0768">Capitulum LIIII.</p>
      <p xml:id="JACSP6A0769">De vocum similitudine et clavium diversarum affinitate.</p>
      <p xml:id="JACSP6A0770">Ad maiorem dictorum confirmationem inseratur hic Guidonis sententia de
        vocum similitudine et clavium diversarum affinitate, ut videatur in quibus diversis
        clavibus, chordis vel vocibus terminari possint et notari tacti toni.</p>
      <p xml:id="JACSP6A0771">Dicit igitur Guido sic: Unaquaeque vox modorum supradictorum similitudinem
        tenet ad aliam aliquam .[Gamma]. quidem ad .G., quia habet ante se, in ascensu, tonos duos
        post quos semitonium et duos tonos adiungit ad .E., ac deinde semitonium et tonum apponit;
        et cum haec sit formula toni septimi, posset septimus tonus quantum ad hoc ibi decantari ac
        finiri, si permitteret usus. Nam finis proprius septimi, qui est in .G., per diapason distat
        a .[Gamma].,</p>
      <p xml:id="JACSP6A0772">Est autem affinitas magna inter chordas quarum una per diapason ab alia
        distat. Arguitur igitur affinitas inter chordas illas in quibus similis processus tonorum
        est et semitoniorum. Habemus ex tacta Guidonis sententia quod vox, quae est ut, non repugnat
        voci finali septimi toni, quae est sol.</p>
      <p xml:id="JACSP6A0773">Prima quoque vox, quae est .A., cum habeat post se, ad partem scilicet
        gravem, tonum, ante se vero ad acutam tonum et semitonium et duos tonos primi modi legem
        custodit; unde prima non sine causa dicta est.</p>
      <p xml:id="JACSP6A0774">Secunda vero vox, quae est .B., cum deponatur duobus tonis et elevetur
        semitonio et duobus tonis, iterum semitonio et tono, usitatam quarti modi regulam
        servat.</p>
      <p xml:id="JACSP6A0775">Tertia praeterea vox, idest .C., cum post se habeat semitonium et duos
        tonos, ante se vero duos tonos et semitonium <pb n="[141]"/>ac deinde tres tonos et
        semitonium, quinti et sexti proprietate fulcitur.</p>
      <p xml:id="JACSP6A0776">Sicut igitur patet qualem affinitatem ad quattuor voces naturales finales
        habent illae quae ad partem gravem praecedunt eas, iam de eis quae sequuntur eas
        videamus.</p>
      <p xml:id="JACSP6A0777">Iam, inquit, octavam .a. primum locum tenere diximus ad similitudinem .A.
        primae a qua distat per diapason. Diximus enim iam .A. primam primi modi custodire legem. Si
        tamen cum prima nona iungatur secundum cantum .b. mollis, habebit in depositione tonum, in
        elevatione semitonium et tres tonos ad similitudinem tertii.</p>
      <p xml:id="JACSP6A0778">Vult igitur Guido quod cantus qui finitur in .a. octava, idest in alamire,
        quantum ad diversas ipsius voces, diversorum est modorum, quia si finiatur in re, quae
        cantatur per .[sqb]. quadratum, est primi vel secundi modi, cum innitatur eidem speciei
        diapente acsi finiretur in suo naturali fine. Sed si terminetur, in mi quae cantatur per .b.
        molle, tertii toni est vel quarti propter consimilem depositionem et elevationem ad finalem
        vocem tonorum horum.</p>
      <p xml:id="JACSP6A0779">Tunc loquens Guido de prima nona, quae est .b. molle, dicit quod prima
        nona deponitur semitonio et duobus tonis, et ascendit tribus tonis, et quantum ad hoc
        similitudinem quandam gerit sexti toni. Sed quia sic tres toni sequuntur et nullo modo
        diatessaron, quia nulla sequentium per diatessaron illi affinitate coniungitur, quae
        principalis est consonantia, nullius toni similitudinem tenet perfectam, etiam quia nulli
        inferiori voci per diapason copulatur; ideoque neque cantum, neque distinctionem nec
        principium in ea vel finem haberi probabitur, nisi id vitiose fiat.</p>
      <p xml:id="JACSP6A0780">Secunda autem nona .[sqb]. ad similitudinem secundae .B., a qua distat per
        diapason tertii et quarti toni imaginem tenet. Decima vero .c. ad similitudinem tertiae .C.
        concordat voci sextae .F.. Alias si ante se secunda nona privetur, ut cantus fiat per .b.
        molle, habebit ad partem gravem tonum et semitonium et duos tonos, ad acutam vero duos tonos
        et semitonium ad comparationem septimae .G. a qua distat per diatessaron.</p>
      <p xml:id="JACSP6A0781">Reliquarum autem litterarum vocum vel clavium similitudo <pb n="[142]"/>ex
        his quae dicta sunt faciliter perpenditur et in figura quae sequitur ostenditur:</p>
      <p xml:id="JACSP6A0782">[CSMIII/6:142; text: V .C. VI, III .B. IIII, I .A. II, VII .[Gamma]. VIII,
        VII .G. VIII, V .F. VI, III .E. IIII, I .D. II, I .d. II, V .c. VI, III .[sqb]. IIII, I .a.
        II, I .a..a. II, VII .g. VIII, V .f. VI, III .e. IIII, III .e..e. IIII, I .d..d. II, V
        .c..c. VI, III .[sqb]..[sqb]. IIII] <figure>
          <graphic url="/images/JACSP6A_20GF.gif"/>
        </figure></p>
      <p xml:id="JACSP6A0783">| [P1, 232r in marg.] Ex his quae dicta sunt, assiduus perscrutator habens
        artis regulam subtilitate ingenii clare discernet qui toni in quibus distinctis locis
        monochordi terminari possint et notari, ubi maior, ubive minor affinitas vel similitudo
        reperiatur. Voces enim similes similes consonantias et similes etiam neumas, idest cantus,
        constituunt. Omnes autem voces in tantum similes consonantias sonosque similes et neumas
        concordes faciunt in quantum similiter elevantur et deponuntur secundum elevationem et
        depositionem tonorum et semitoniorum. Ideo enim prima vox et quarta similes et unius modi
        dicuntur, quia utraque in depositione tonum, in elevatione vero habent tonum et semitonium
        et duos tonos, atque haec est prima similitudo in vocibus et primus modus authenticus cum
        plagali suo. Tertius vero modus et quartus secundam et quintam aspiciunt vocem; habet enim
        utraque in depositione duos tonos, in elevatione semitonium et duos tonos. Quintus vero et
        sextus, tertiam et sextam; ambae enim semitonio et duobus tonis descendunt, duobus vero
        tonis ascendunt. Sola vero septima modum septimum exhibet, et octavum; nam etsi in hoc cum
        quarta conveniat, quia utraque tono et semitonio et duobus tonis descendit, distinguitur
        tamen quantum ad ascensum ab illa. Haec enim duobus tonis et semitonio graditur per .[sqb].
        quadratum. Hoc autem quartae voci non competit; ascendit enim per tonum, semitonium, tonum
        et tonum, scilicet per primam diapente speciem, haec per quartam.</p>
      <p xml:id="JACSP6A0784">
        <pb n="[143]"/>Qui igitur plene sunt exercitati in hac arte possunt cantus secundum
        distinctos tactos modos variare, in distinctis locis eos terminare et notare; tamen etsi hoc
        possible sit, fieri non debet tamen cantus aliquis nisi in aliqua de quattuor clavibus
        finalibus si commode possit hoc fieri.</p>
      <p xml:id="JACSP6A0785">Quamvis autem vox prima .A. aliqualiter concordet et affinitatem habeat
        cum quarta .D., secunda .B. cum quinta .E., tertia .C. cum sexta .F., non est tamen omnimoda
        similitudo inter illas. Ideo non omnes cantus aequaliter in illis notari possunt et finiri,
        quia reperitur tonorum et semitoniorium sub vel supra varia dispositio.</p>
      <p xml:id="JACSP6A0786">Videatur hoc primo de voce prima .A. et de octava .a. comparantes has ad
        quartam .D.. Conveniunt hae tres, quia habent eandem diapente speciem sibi primam, sed non
        eandem diatessaron speciem supra diapente, sed .D. primam .A. et .a. secundam. Item sub .A.
        non fit descensus, nisi per tonum, ideo secundus tonus non habet ibi legitimum descensum;
        similiter nec in .a. octava cum descendendo secundam contineat diatessaron speciem; tonus
        autem secundus requirit primam. Ex his patet quod nec primus tonus, nec secundus quantum ad
        formulas suas regulares prius tactas terminari possunt in primam .A., vel octavam .a., et
        ideo multi cantus primi quantum ad aliquid corrumpuntur qui non in propria notantur finali,
        sed in affinali. Patet in aliquibus libris de illo responsorio Christi virgo, vel illo
        Circumdederunt me viri mendaces et de multis aliis.</p>
      <p xml:id="JACSP6A0787">Dico etiam quod etsi secunda vox .B. affinitatem habeat cum quinta .E.,
        similiter et cum secunda nona .[sqb]., non tamen omnimodam, et hoc satis patet ex his quae
        dicta sunt. Similiter dici potest de affinitate tertiae vocis .C. et sextae .F., quamvis in
        his maior similitudo videatur quam in praedictis.</p>
      <p xml:id="JACSP6A0788">Est igitur convenientius ut cantus notentur in propriis finalibus quam in
        affinalibus, si perfecte debeant observare suas diapente proprias species et diatessaron
        prius tactas. Qui vero non observant illas ut sunt quidam speciales cantus, si in finalibus
        non possunt explere totum suum decursum, quia requirunt aliquas tonorum et semitoniorum
        dispositiones quas minime reperiunt in decursum finalium, notentur in affinalibus ubi
        convenientius possunt suum explere decursum. Sunt tamen aliqui cantus qui commodius in
        distinctis locis decantari possunt et notari ut illi qui parum ascendunt et <pb n="[144]"/>descendunt quam qui multum ascendunt et descendunt, ut patet de cantu illius antiphonae
        Spera in Domino, et cetera quae non ascendit vel descendit nisi per tonum et tonum. Illam
        autem Guido in diversis locis per litteras monochordi, sic decantat:</p>
      <p class="textFig" xml:id="JACSP6A0789">Â Â GÂ GÂ aÂ Â Â GÂ aÂ [sqb]Â GÂ Â Â aÂ Â [sqb]Â GÂ aÂ G
        <lb/>Â Â FÂ FÂ GÂ Â Â FÂ GÂ Â aÂ Â Â Â FÂ Â Â GÂ Â Â aÂ Â Â Â FÂ GÂ F
        <br/>Â Â CÂ CÂ DÂ Â Â CÂ DÂ Â EÂ Â Â Â CÂ Â Â DÂ Â Â EÂ Â Â Â CÂ DÂ C
        <lb/>SperaÂ inÂ Domi-noÂ Â Â Â etÂ facÂ bo-Â Â nitatem
        <br/></p>
      <p xml:id="JACSP6A0790">Eandem autem antiphonam decantamus notis nostris sic:</p>
      <p xml:id="JACSP6A0791">[CSMIII/6:144; text: Spera in Domino et fac bonitatem.]</p>
      <p xml:id="JACSP6A0792">| [P1, 232v in marg.] Sic igitur tactus cantus potest finiri in voce
        tertia .C., in sexta .F., in septima .G., quia soni illi duobus pariter ascendunt tonis. Si
        neuma, et in aliis locis multis monochordi posset dicta antiphona notari et decantari, in
        quantum autem terminatur in voce tertia .C., vel in sexta .F., quinti vel sexti, sed potius
        sexti quam quinti, sed, cum terminatur in septima .G., octavi. Posset etiam poni exemplum de
        multis cantibus qui non ascendunt ultra quartam vel quintam, qualiter in distinctis
        monochordi locis possunt notari et decantari. Ex dictis patet quod similitudinem inter voces
        distinctas arguit similis tonorum et semitoniorum dispositio quantum ad diapente et
        diatessaron species, dissimilitudinem vero dissimilis. Ex his etiam confirmantur aliqua quae
        supra dicta sunt capitulo "de vocum affinitate".</p>
      <p xml:id="JACSP6A0793">
        <pb n="[145]"/>Capitulum LV.</p>
      <p xml:id="JACSP6A0794">Utrum inter vocem primam .A. et secundam .B. sit ponenda aliqua media,
        sicut inter octavam .a. et secundam nonam .[sqb]..</p>
      <p xml:id="JACSP6A0795">Quidam, ut ait Guido, minus plene providentes inter primam .A., et
        secundam .B. unam ponunt mediam, ut sint duae secundae veniantque duo toni et semitonium ad
        gravem partem post .D., .E., .F., sicut post .a., .[sqb]., .c., sicque nulla sit differentia
        inter .D., .E., .F., et .a., .[sqb]., .c., et .a., .[sqb]., .c. possit cantari .in .D., .E.,
        .F.. Nam secundum hoc, sub .E. tres reperiuntur toni continui, sicut sub .[sqb]. Hi igitur
        in gravibus chordis ponere volunt .B. molle sicut in acutis ut sit ibi una prima secunda et
        una secundo secunda, sicut ibi una prima nona et una secundo vel secunda nona.</p>
      <p xml:id="JACSP6A0796">Hoc autem, Guido non approbans dicit quod ut singulis vocibus sua
        proprietas maneat, melius est ut natura cantus inspiciatur, et si requirit tres tonos
        continuos, fiat hoc in .F., .G., .a., .[sqb].; si vero duos cum semitonio, fiat hoc in .c.,
        .d., .e., .f., praesertim cum pro huius vocis additamento maxima confusio nascatur
        simplicibus; nam si duae sint secundae post primam, cum ad unam prima .A., semitonio, eam
        scilicet quae est pro .B. molli, ad alteram vero tono, quae est pro .[sqb]. quadrato,
        iungatur, facile est videre quod ipsam primam .A. et sequitur semitonium et sequitur tonus,
        in quantum tonus pertinet ad protum, in quantum semitonium ad deuterum.</p>
      <p xml:id="JACSP6A0797">Si autem duorum vel plurimorum unam vocem esse licet finalem, videbitur
        haec tonorum ars nullo fine concludi nullisque certis terminis coarctari. Quod quam sit
        absurdum nullus ignorat, cum semper sapientia confusa quaeque et infinita sponte
        repudiet.</p>
      <p xml:id="JACSP6A0798">Quodsi quis dicat hanc vocem esse ideo adhidendam ut gravis .F., sicut ad
        superquartam .b. per diatessaron potest ascendere, sic ad subquintam .B. per diapente
        descendere, dicetur quod eadem ratione inter sextam vocem .F. et septimam .G. aliam vocem
        mediam debebit recipere quae ab .F. <pb n="[146]"/>sexta distet semitonio maiore et .G.
        septima ab eadem semitonio minore, ut naturalis secunda .B. gravis ad illam per diapente
        coniungatur et, ad eandem, .[sqb]. secunda nona per diatessaron deponatur. Quod quia a
        nemine factum est, hoc quoque a nemine est faciendum.</p>
      <p xml:id="JACSP6A0799">Dicendum igitur quod, etsi possibile sit ponere vocem mediam inter .A.
        primam et .B. secundam ibique dividere tonum in duo semitonia inaequalia, sicut in aliquibus
        instrumentis artificialibus fit, ut in organis, in quibus quasi ubique tonus in duo
        semitonia dividitur inaequalia ut ibi plures cantus possint fieri pluresque concordiae
        discantusque reperiri, non est tamen hoc utile quantum ad cantus vocis humanae. Si enim .b.
        molle, etiam in acutis vocibus, magnam in multis cantibus faciat confusionem, ut supra visum
        est, quanto faceret ampliorem si etiam in gravibus vocibus poneretur. Unde, sicut minus quam
        possimus, in cantibus uti debemus .b. molle, sic ipsius cantum in paucioribus quam possumus
        locis in monochordo bono modo locare debemus (hoc est iuxta .[sqb]. acutam et .[sqb].
        superacutam). Item cum in manu, in qua monochordi dispositio continetur, tres sint cantus
        per .[sqb]. quadratum vel durum, per naturam et per .b. molle, qui ceteris minus stabilis,
        minus naturalis existens propter causas aliquas ceteris adiunctus est, non decet autem ut
        cantus hic ceteros praecedat in dicta monochordi dispositione, sed sequatur. Praecederet
        autem, si inter .A. primam et .B. secundam vox media poneretur, et tunc non a .[Gamma]. sive
        Gammaut sed ab .F. monochordum initium inciperet. Inde etiam proveniret ut in .[Gamma]. non
        esset sola vox similiter, nec in .A., sed plures, essentque ibi vocum mutationes. Essent
        etiam in .C. tres voces et mutationes sex, similiter in .D.</p>
      <p xml:id="JACSP6A0800">Capitulum LVI.</p>
      <p xml:id="JACSP6A0801">Metrica tonorum expositio atque commendatio.</p>
      <p xml:id="JACSP6A0802">Adhuc ad ampliorem tonorum notitiam nec non et ipsorum commendationem
        versus quosdam notabiles huic iungamus tractatui. Inde etiam modorum figurales ponemus
        descriptiones, quia.</p>
      <p xml:id="JACSP6A0803">
        <pb n="[147]"/>Segnius irritant animos demissa per aurem</p>
      <p xml:id="JACSP6A0804">Quam quae sunt oculis subiecta.</p>
      <p xml:id="JACSP6A0805">Igitur memoriae commendantur metrici versus qui sequuntur:</p>
      <p xml:id="JACSP6A0806">(1) | [P1, 233r in marg.] Quattuor ecce tropi natura matre creati,</p>
      <p xml:id="JACSP6A0807">Quattuor, ut reges, infra sua regna sedentes.</p>
      <p xml:id="JACSP6A0808">Hinc protus ac deuterus tritus tropicusque tetrardus</p>
      <p xml:id="JACSP6A0809">Motum cunctorum promuntque reguntque melorum</p>
      <p xml:id="JACSP6A0810">(5) (Sub ditione sua cohibent modulamina cuncta)</p>
      <p xml:id="JACSP6A0811">Quos tam prudenter distinxit musica mater.</p>
      <p xml:id="JACSP6A0812">Tam statuit certas vocum discrimine metas</p>
      <p xml:id="JACSP6A0813">Alter ut alterius non usurpet sibi cantus,</p>
      <p xml:id="JACSP6A0814">Vindice natura vel cedat in altera iura.</p>
      <p xml:id="JACSP6A0815">(10) At nunc quisque modus duplici modulamine caesus</p>
      <p xml:id="JACSP6A0816">Authentum plagam sedem componit in unam</p>
      <p xml:id="JACSP6A0817">Ut dux authentus, comes ut sit plaga vocatus.</p>
      <p xml:id="JACSP6A0818">Alter enim minor est; praecellit dignior alter,</p>
      <p xml:id="JACSP6A0819">Quod cum natura dictavit philosophia,</p>
      <p xml:id="JACSP6A0820">(15 ) Vocibus ut voces liquidis apte graviores</p>
      <p xml:id="JACSP6A0821">Et gravibus liquidae resonant infraque supraque.</p>
      <p xml:id="JACSP6A0822">Quae quasi confuse concordabant minus ante:</p>
      <p xml:id="JACSP6A0823">A gravitate quidem nimium distabat acumen</p>
      <p xml:id="JACSP6A0824">Et gravitas neumis non conveniebat acutis.</p>
      <p xml:id="JACSP6A0825">(20) Sic ex consilio divisis quattuor octo</p>
      <p xml:id="JACSP6A0826">Late diffusus tenet ecclesiasticus usus.</p>
      <p xml:id="JACSP6A0827">Ergo suum comitem dux sede recepit eadem,</p>
      <p xml:id="JACSP6A0828">Commodus et patiens et amice foedera iungens,</p>
      <p xml:id="JACSP6A0829">Conditione tamen qua se sciat inferiorem,</p>
      <p xml:id="JACSP6A0830">(25) Ne quas sortitur metas comes egrediatur</p>
      <p xml:id="JACSP6A0831">Et quas non liceat voces attingere quaerat.</p>
      <p xml:id="JACSP6A0832">Sin alias captum dux fortior auferet illum</p>
      <p xml:id="JACSP6A0833">Et totus cantus sub nomine transiet huius.</p>
      <p xml:id="JACSP6A0834">Omnibus hospitium finalium dedit tetrachordum:</p>
      <p xml:id="JACSP6A0835">
        <pb n="[148]"/>(30) Primaque .D. primos habet, .E.que secunda secundos;</p>
      <p xml:id="JACSP6A0836">Obtinet aequivocos .F. tertia, quarta .G. quartos.</p>
      <p xml:id="JACSP6A0837">Hos tonus et semis sequitur; semis tonus istos.</p>
      <p xml:id="JACSP6A0838">Ditonus et semis superantes praepedit illos.</p>
      <p xml:id="JACSP6A0839">Sic cum semitoniis series discreta tonorum</p>
      <p xml:id="JACSP6A0840">(35) Discernit nobis finem quorumque troporum.</p>
      <p xml:id="JACSP6A0841">Quaerere nunc ratio, rationis et exigit ordo</p>
      <p xml:id="JACSP6A0842">Quid teneant proprium, quae sint communia, quae non,</p>
      <p xml:id="JACSP6A0843">Quomodo quemque tropum sua constituat diapason,</p>
      <p xml:id="JACSP6A0844">Aut ubi concordent, ubi discordando repugnent,</p>
      <p xml:id="JACSP6A0845">(40) Alter ab alterius defendens iure suum ius.</p>
      <p xml:id="JACSP6A0846">Primus ab .A. plagalis in .a. firmat sua castra.</p>
      <p xml:id="JACSP6A0847">Alterius .B. .[sqb]. cursum distinguit utrumque.</p>
      <p xml:id="JACSP6A0848">Extendit de .C. tentoria tertius in .c.</p>
      <p xml:id="JACSP6A0849">Nam .D.d. quartum certo sub limite claudunt.</p>
      <p xml:id="JACSP6A0850">(45) Hos .D. cingit et .E. mediis ius legis et .F., .G.,</p>
      <p xml:id="JACSP6A0851">Quae diapente supra reddunt, diatessaron infra.</p>
      <p xml:id="JACSP6A0852">Authentus primus intra .D.d. spatiatur,</p>
      <p xml:id="JACSP6A0853">Et sua tendit in .e. tentoria deuterus ex .E.</p>
      <p xml:id="JACSP6A0854">Ex .F. in .f. magni distingue palatia triti.</p>
      <p xml:id="JACSP6A0855">(50) Ex .G.g., summi disponitur aula tetrardi.</p>
      <p xml:id="JACSP6A0856">His .a., .[sqb]., .c., .d., mediatrices liquet esse.</p>
      <p xml:id="JACSP6A0857">His diapente subest, gressus diatessaron effert.</p>
      <p xml:id="JACSP6A0858">| [P1, 233v in marg.] Sed quoniam, veluti promit sententia Flacci:</p>
      <p xml:id="JACSP6A0859">Segnius irritant animos demissa per aurem</p>
      <p xml:id="JACSP6A0860">(55) Quam quae sunt oculis subiecta fidelibus, ecce</p>
      <p xml:id="JACSP6A0861">Ordine dispositis subpingo castra figuris</p>
      <p xml:id="JACSP6A0862">Quae tam mirifice natura struxit et arte</p>
      <p xml:id="JACSP6A0863">Distribuitque tropis se musica matre creatis.</p>
      <p xml:id="JACSP6A0864">Huc ades, expugna, quisquis potest, haec mea castra.</p>
      <p xml:id="JACSP6A0865">(60)Quae si tu superes, capias ut victor et intres.</p>
      <p xml:id="JACSP6A0866">Invenies in eis thesauros totius artis.</p>
      <p xml:id="JACSP6A0867">
        <pb n="[149]"/>Capitulum LVII.</p>
      <p xml:id="JACSP6A0868">Tonorum figuralis castralis descriptio.</p>
      <p xml:id="JACSP6A0869">Tacta prius est tonorum natura prosaice; hinc metrice. Nunc figurative
        toni describentur; et primo ponetur castralis ipsorum figuralis descriptio de qua in tactis
        versibus mentio fieri videtur:</p>
      <p xml:id="JACSP6A0870">[P1, 234r in marg.]</p>
      <p xml:id="JACSP6A0871">[P1, 234v in marg.]</p>
      <p xml:id="JACSP6A0872">(Vide paginas 150, 151, 152, 153.)</p>
      <p xml:id="JACSP6A0873">
        <pb n="[150]"/>[P1, 234r in marg.] [CSMIII/6:150; text: Hypodorius qui est modus secundus,
        Dorius qui est primus modus, Formula secundi toni, Formula toni primi, Secundus tonus, qui
        est primus plagalis, constat prima gravium; mediatur prima finalium, naturaliter prima
        superiorum terminatur. Tonus primus, quia est primus authentus, initiatur prima finalium,
        mediatur prima superiorum, ascendit legitime ad primam excellentiam. Est proprium plagis
        tribus his descendere phtongis, Prima species diatessaron, Hypodorii mediatrix finalisque
        chorda; dorii prima finalisque chorda. Dispositio authenti proti et lateralis sui ab .A.
        gravi ad .d. excellentem undecim chordas habens, Authento, plagae commune subest diapente,
        Species prima diapente; Dorii chorda mediatrix; hypodorii chorda terminalis. Tres chordas
        retinet proprias authentus acutas, A, B, C, D, E, F, G, a, b[sqb], c, d] <figure>
          <graphic url="/images/JACSP6A_21GF.gif"/>
        </figure></p>
      <p xml:id="JACSP6A0874">
        <pb n="[151]"/>[CSMIII/6:151; text: Hypophrygius idest quartus modus, Phyrgius idest tertius
        modus, Formula quarti toni, Formula tertii toni, Tonus quartus, qui est secundus plagalis,
        constat secunda gravium; mediatur secunda finalium ascensus eius legitimus ad secundam
        acutarum, Tertius tonus, quia secundus authentus, constat secunda finalium; mediatur secunda
        superiorum, ascendit legitime ad secundam excellentium, Tres proprie voces retinet comes
        inferiores, Secunda species diatessaron, Mediatrix hypophrygii necnon finalis chorda;
        phrygii chorda prima necnon finalis, Dispositio authenti deuteri et lateralis sui a .B.
        gravi ad .e. excellentem undecim chordas habens, Quinque fides mediae sub iure sonant
        utriusque. Species secunda diapente, Phrygii chorda mediatrix; hypophrygii chorda
        terminalis, Dux fidibus ternis gaudet superare supernis, Species secunda diatessaron, B, C,
        D, E, F, G, a, [sqb], c, d, e] <figure>
          <graphic url="/images/JACSP6A_22GF.gif"/>
        </figure></p>
      <p xml:id="JACSP6A0875">
        <pb n="[152]"/>[P1, 234v in marg.] [CSMIII/6:152; text: Hypolydius idest sextus tonus,
        Lydius idest quintus tonus, Formula sexti toni, Formula quinti toni, Sextus tonus, quia
        plagalis est tertius, constat tertia gravium; mediatur tertia finalium, ascendit legitime ad
        tertiam superiorum, Tonus quintus, qui est tritus authentus, constat tertia finalium;
        mediatur tertia superiorum, terminatur tertia naturaliter excellentium, Tres chordas proprie
        plagalem constat habere, Species tertia diatessaron, Hypolydii media finalisque chorda;
        lydii prima finalisque chorda, Constitutio authenti triti et lateralis sui a .C. gravi ad
        .f. excellentem undecim extensa chordis, Authento, plagae commune subest diapente, Species
        tertia diapente, Lydii chorda mediatrix, hypolydii chorda terminalis, Fit tribus in chordis
        authenti ius specialis, Tertia species diatessaron, C, D, E, F, G, a, b[sqb], c, d, e, f] <figure>
          <graphic url="/images/JACSP6A_23GF.gif"/>
        </figure></p>
      <p xml:id="JACSP6A0876">
        <pb n="[153]"/>[CSMIII/6:153; text: Hypomixolydius idest octavus tonus, Mixolydius idest
        septimus tonus, Formula octavi toni, Formula septimi toni, Octavus tonus, quia quartus est
        plagalis, initiatur quarta gravium; mediatur quarta finalium, terminatur quarta superiorum,
        Tonus septimus, quia authentus est quartus, incipit quarta finalium; mediatur quarta
        superiorum, ascendit legitime ad quartam excellentium, Tres infra chordae comitis sunt sub
        dictione, Quarta species diatessaron, Mediatrix chorda atque finalis hypomixolydii;
        mixolydii prima finalium chorda, Dispositio authenti tetrardi et lateralis sui a .D. gravi
        ad .g. excellentem undecim chordas habens, Quinque fides mediae sub iure sonant utriusque,
        Quarta species diapente, Mixolydii chorda mediatrix; hypomixolydii chorda terminalis, Tres
        sub iure ducis chordae resonant in acutis, D, E, F, G, a, [sqb], c, d, e, f, g] <figure>
          <graphic url="/images/JACSP6A_24GF.gif"/>
        </figure></p>
      <p xml:id="JACSP6A0877">
        <pb n="[154]"/>| [P1, 235r in marg.] Capitulum LVIII.</p>
      <p xml:id="JACSP6A0878">Modorum nuptialis et chorealis descriptio.</p>
      <p xml:id="JACSP6A0879">Positae sunt tonorum castrales figurationes circa quarum expositionem
        intelligenti eas non opus est insistere. Satis enim, per ea quae in eis ponuntur et quae
        prius de tonis tacta sunt, exponuntur. Consequenter tonorum aliae ponantur figurationes, et
        primo hae in quibus authenti cum suis plagalibus conferuntur ad invicem quasi sponsi et
        sponsae choreas dicentes:</p>
      <p xml:id="JACSP6A0880">(Vide paginas 155, 156.)</p>
      <p xml:id="JACSP6A0881">Sic igitur concordant atque distinguuntur authenti toni cum plagalibus
        suis, quomodo si procederent de quattuor thalamis, quattuor nuptae honestae cum totidem
        sponsis suis copularentque duos chorearum circulos, ut ipsi thalami, in quibus nuptae cum
        suis quiescunt sponsis, idest voces finales, sint centra, sive medietates in choreis
        matronalibus, in virilibus vero choreis terminales, quia voces finales in tactis chorealibus
        descriptionibus ponuntur in centro seu medietate circuli matronalis, idest plagalis, et
        eaedam voces in choreis virilibus, idest authentorum. Dicuntur terminales, non solum quia
        finales, sed quia ponuntur in terminis circulorum illorum, scilicet in circumferentia sicut
        altissima vox plagalium ponitur in centro circulorum authentorum, ut etiam in hoc
        Evangelistarum exprimantur volumina de quibus pronuntiat propheticus Ezechielis spiritus,
        quasi si sit rota, in medio rotae, quia sicut Evangelistarum opera et distinguuntur et
        concordant, sic et authenti cum plagis. Etsi enim in suis</p>
      <p xml:id="JACSP6A0882">
        <pb n="[155]"/>[CSMIII/6:155,1; text: Plaga proti constat ex eadem specie diapente qua
        authentus eius ex eadem specie diatessaron inferius incipitque "saeculorum amen" huius
        superius in voce tertia a finali eius, Matronalis chorus, Chorus virilis, Proprietas
        plagalis, tres inferius chordae, Quinque chordae communes utriusque, Proprietas authenti,
        tres chordae superius, principalis, thalamus finalis, A, B, C, D, E, F, G, a, b[sqb], c, d,
        Dispositio proti et subiugalis sui, Primi plagalis, idest secundi toni dispositio, Primi
        authenti idest primi toni dispositio, Authentus protus constat ex prima specie diapente
        superius et ex prima specie diatessaron superius incipiuntque "saeculorum amen" huius
        superius in voce quinta a sua finali] <figure>
          <graphic url="/images/JACSP6A_25GF.gif"/>
        </figure></p>
      <p xml:id="JACSP6A0883">[CSMIII/6:155,2; text: Plagalis deuteri constat ex eadem specie diapente
        qua authentus eius ex eadem specie diatessaron inferius. Incipiunt autem istius toni
        "saeculorum amen" in voce quarta a finali sui, Chorus matronalis, Chorus virilis, Proprietas
        plagalis, tres inferius chordae, Quinque chordae communes utriusque, Proprietas authenti est
        tribus chordis super plagalem extendi, principalis, B, C, D, E, F, G, a, [sqb], c, d, e,
        Dispositio deuteri et subiugalis sui, Secundi plagalis, idest quarti toni dispositio,
        Secundi authenti, idest tertii toni dispositio, Authentus deuterus constat ex secunda specie
        diapente superius et ex eadem specie diatessaron superius. Incipiunt autem "saeculorum amen"
        ipsius altius a finali diapente et semitonii intervallo]</p>
      <p xml:id="JACSP6A0884">
        <pb n="[156]"/>[CSMIII/6:156,1; text: Plagalis triti constat ex eadem specie diapente qua
        authentus eius ex eadem specie diatessaron inferius. Incipiunt autem istius toni "saeculorum
        amen" in voce tertia a finali, Matronalis chorus, Chorus virilis, Proprietas plagalis, tres
        chordae inferius, Quinque chordae communes utriusque, Authento proprie sunt tres superius
        chordae, principalis, C, D, E, F, G, a, [sqb], c, d, e, f, Dispositio triti et subiugalis
        sui, Tertii plagalis, idest sexti toni dispositio, Tertii authenti, idest quinti toni
        dispositio, Authentus tritus constat ex tertia specie diapente superius et ex tertia specie
        diatessaron superius. Incipiunt autem "saeculorum amen" ex hoc diapente supra finem] <figure>
          <graphic url="/images/JACSP6A_26GF.gif"/>
        </figure></p>
      <p xml:id="JACSP6A0885">[P1, 235v in marg.] [CSMIII/6:156,2; text: Plagalis tetrardi constat ex
        eadem specie diapente qua authentus eius ex eadem specie diatessaron inferius. Incipiunt
        autem "saeculorum amen" huius toni in voce quarta a finali, Matronalis chorus, Chorus
        virilis, Proprietas plagalis tribus est inferioribus chordis, Communio utriusque quinque
        chordas vult habere, Authentica proprietas tres quaerit chordas, principalis, D, E, F, G, a,
        [sqb], c, d, e, f, g, Dispositio tetrardi et subiugalis sui, Quarti plagalis idest octavi
        toni dispositio, Quarti authenti, idest septimi toni dispositio, Authentus tetrardus constat
        ex quarta specie diapente superius et ex quarta specie diatessaron superius. Incipiunt autem
        huius toni "saeculorum amen" in voce quinta superius a finali]</p>
      <p xml:id="JACSP6A0886">
        <pb n="[157]"/>chorealibus circulis distinctas intonent cantilenas, ad concordem tamen finem
        terminant illas. Etiam, etsi tres chordas habeant quilibet proprias, habent tamen quinque
        communes, sicque duo circuli ita sibimet implicati sunt ut utriusque extremitas centrum,
        idest medietatem, persecet alterius sitque spatium commune quod continetur inter centra,
        proprium vero et sine participatione quod extra.</p>
      <p xml:id="JACSP6A0887">Consequenter alia tonorum figuralis ponatur descriptio quae quadripartita
        nuncupatur, haec scilicet:</p>
      <p xml:id="JACSP6A0888">(Vide paginam 158.)</p>
      <p xml:id="JACSP6A0889">| [P1, 236r in marg.] Capitulum LVIIII.</p>
      <p xml:id="JACSP6A0890">Tonorum quadripartita descriptio.</p>
      <p xml:id="JACSP6A0891">Posita est tonorum quadripartita figura quae antiquitus tempore suo
        inventionis in tantum fuit venerabilis ut paucissima sine ea essent monochorda.</p>
      <p xml:id="JACSP6A0892">Haec autem ita constituitur ut una series primi simul et secundi toni
        mensuram contineat, secunda tertii et quarti, tertia quinti et sexti, quarta septimi et
        octavi. Cuius dispositio magnae commoditati famulatur, nam sicut post abecedarii indiscretam
        generalemque seriem specialiter erant coadunandae vocales, semivocales et mutae, sic, post
        naturalem monochordi permixtionem, specialius erant tropi cum suis subiugalibus discernendi
        sicut etiam elementa lucidius apparuerunt discreta, relicto sinu primae confusionis.</p>
      <p xml:id="JACSP6A0893">Ita dispositis separatim tropis evidentius intuemur qualiter protus cum
        suo subiugali constet prima gravium idest .A., prima finalium idest .D., prima superiorum
        idest .a., prima excellentium idest .d.. Distinctius quoque videmus quomodo deuterus cum suo
        plagali construatur secunda gravium, secunda finalium, secunda superiorum, secunda
        excellentium,</p>
      <p xml:id="JACSP6A0894">
        <pb n="[158]"/>[CSMIII/6:158; text: [Gamma], A, B, C, D, E, F, G, a, b, [sqb], c, d, e, f,
        g, aa, bb, [sqb][sqb], cc, dd, ee, Compositio authenti tetrardi et plagalis sui, Dispositio
        triti lateralisque sui, Constitutio deuteri suique discipuli, Constitutio proti et sui
        subiecti, Prima viget primis, Constat secunda secundis, Aequivocis constat sic tertia,
        Quartaque suis, Claves plagalium modorum, Claves finales authentorum et plagalium, Claves
        mediatrices authentorum et plagalium terminales, Claves authentorum tantum] <figure>
          <graphic url="/images/JACSP6A_27GF.gif"/>
        </figure></p>
      <p xml:id="JACSP6A0895">
        <pb n="[159]"/>idest .B., .E., .[sqb]., .e.; quomodo tritus cum plagali suo constituatur
        omnibus tertiis idest .C., .F., .c., .f.; qualiter tetrardus sibique plagalis subiectus
        disponantur ex omnibus quartis idest quarta gravium .D. (quae est duplicis naturae quia
        sicut est quarta gravium, ita est prima finalium), quarta finalium .G., quarta superiorum
        .d. et quarta excellentium .g..</p>
      <p xml:id="JACSP6A0896">Quattuor obliquae lineae in posita quadripartita figura quattuor
        deserviunt tetrachordis, idest tetrachordo gravium, finalium, superiorum et excellentium;
        indicantque naturalem situm et processum quem habent in monochordo toni tam authenti quam
        plagales.</p>
      <p xml:id="JACSP6A0897">Tres igitur positae sunt tonorum figurales descriptiones ad unum tendentes
        finem, castralis scilicet, chorealis vel nuptialis et quadripartita sive quadrilateralis;
        quaelibet, enim naturales atque regulares tonorum formulas indicat. Principia, fines,
        terminos et media prout suis propriis contenti sunt diapason speciebus diapente et
        diatessaron, non autem ut lascivientes, irregulares, licentiales et abusivos processus
        aspiciunt.</p>
      <p xml:id="JACSP6A0898">Patet ibi quantum quilibet authentus regulariter et legitime supra finem
        suum possit ascendere, quia per speciem diapason in qua fundatur; quantum etiam plagalis
        quisque supra finem naturaliter habet procedere, quia per speciem diapason in qua radicatur
        et in qua cum suo communicat authento; quantum nihilominus plagalis quicumque sub fine suo
        possit descendere, quia per speciem diatessaron ad ipsum pertinentem.</p>
      <p xml:id="JACSP6A0899">Patet ibi quae chordae communes sunt authento et plagali suo et quae huic
        vel illi propriae sunt; nam etsi distinguantur ut divites et pauperes, ut domini et servi,
        ut superiores et inferiores, quia hi in alto, illi in humili iacent loco, hi ascendunt,
        descendunt illi, unum tamen aequalem obitum exspectant et finem. Item patet ibi authentorum
        inter se distinctio similiter et plagalium. Adhuc tangitur in qualibet figuratione, quantum
        ad authentum et plagalem suum, quadruplex chorda, idest gravissima plagalis et altissima
        eiusdem, gravissima authenti et ipsius acutissima. Quae autem est gravissima in authento,
        finalis est in utroque et mediatrix in plagali, sicut acutissima in plagali, mediatrix est
        in authento.</p>
      <p xml:id="JACSP6A0900">
        <pb n="[160]"/>Haec et alia quaedam in tactis patere possunt figuris. Sed iam medium hunc de
        modis terminemus hic tractatum excerptum magna ex parte Guidonis ex dictis expositorumque
        suorum et doctrinam suam sequentium quorum vidimus opera.</p>
      <p xml:id="JACSP6A0901">Restat adhuc de tonis tertius tractatus in quo tangentur quaedam quae
        posteriores et nostri temporis viciniores addiderunt. Ibique de differentiis "saeculorum",
        de ipsorum intonatione et alia quaedam quae minus perfecte dicta sunt iuxta posse
        supplebuntur.</p>
      <p xml:id="JACSP6A0902">Capitulum LX.</p>
      <p xml:id="JACSP6A0903">Prologus in quo dicta continuantur dicendis, et utilitas tangitur
        dicendorum.</p>
      <p xml:id="JACSP6A0904">Musica, secundum Guidonem expositoremque suum, est motus vocum idest voces
        motae per intentionem et remissionem, cuius duae sunt species melodia scilicet et
        symphonia.</p>
      <p xml:id="JACSP6A0905">Melodia autem, quae modulatio, harmonia vel cantus dicitur, distinguitur
        in protum, deuterum, tritum et tetrardum, et harum melodiarum quaelibet in authenticam
        dividitur et plagalem.</p>
      <p xml:id="JACSP6A0906">Symphonia autem, quae consonantia nuncupatur, a syn graece quod est con
        latine et phonos, idest sonus vel sonans, dividitur in semitonium, in tonum, semiditonum,
        sic de ceteris consonantiarum speciebus.</p>
      <p xml:id="JACSP6A0907">Tota igitur musica principaliter vel est de consonantiis vel de modis seu
        tonis, qui cantuum species aut proprietates sunt et consonantias praesupponunt quae ipsorum
        existunt materia.</p>
      <p xml:id="JACSP6A0908">Cum igitur de consonantiis diligenter in distinctis partialibus actum sit
        libris, ut ipsarum natura proprietatesque perfectius et clarius patescerent, non moveatur
        lector si de tonis vel modis etsi non in distinctis partialibus libris, in distinctis agamus
        | [P1, 236v in marg.] tractatibus. Quod fieri oportuit ne magnam <pb n="[161]"/>de tonis his
        materiam confunderemus, intricaremus, vel multa de ipsis relatione digna defalcaremus; quae
        minime facio libenter, licet plurimum appetam ad huius longi operis finem pervenire.</p>
      <p xml:id="JACSP6A0909">Nec labor hic de tonis et cantu vilipendendus est. Ait enim actor
        Quaestionum in Musica parte prima capitulo XIX, quod in tota musicae artis peritia troporum
        praeeminet utilitas prout musica sanctae Dei deservit ecclesiae. Haec enim musicae pars, cum
        cantum respiciat modosque cantandi, modum intonandi sui cognitorem compositi cantus, an
        conveniens sit vel non efficit iudicem, falsi emendatorem et novi compositorem. Haec in
        ecclesia Dei beneficiatum reddit aptum ut ibi suum faciat debitum in cantando, in tonando,
        in psalmodiando congruum observet modum. Nonne eum, qui nihil aut parum de his scit, in
        ecclesia Dei ceteris cantantibus et Deum laudantibus in se vel in sanctis suis, oportet
        mutescere et locum inter ceteros, quasi cifra, occupare quantumcumque peritus fuerit in
        aliis scientiis? Quod pudorosum satis est et decens.</p>
      <p xml:id="JACSP6A0910">Ceterum cum intonatio finis principalior sit, vel de principalioribus, ad
        quem tonorum spectat cognitio, de ipsa, cum modicum sit dictum, et de cantu libet amplius
        perscrutari. Igitur tertium de modis vel tonis aggrediamur tractatum. Non spernamus, sed
        apponamus huic operi bene dicta Modernorum et eorum qui de prope magis nos
        praecesserunt.</p>
      <p xml:id="JACSP6A0911">Tractabitur aut hic de quibusdam quae dispositionem respiciunt gammatis et
        monochordi; de cantu et speciebus eius; de notis et modo notandi cantus, de tonis et tonorum
        differentiis, et de modo intonandi. Circa primum reperientur hic quaedam de monochordi
        signis, litteris, vocibus, et ibi tangetur de vocum coniunctionibus et de ipsarum inter se
        mutationibus, de proprietatibus, de paritate et imparitate et ceteris quae occurrent, prout
        videbitur expedire praesenti tractatui.</p>
    </body>
  </text>
</TEI>
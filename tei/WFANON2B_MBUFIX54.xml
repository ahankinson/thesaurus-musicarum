<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Ars musyce</title>
        <title type="abbrev">WFANON2B_MBUFIX54</title>
        <author>Anonymous</author>
        <date notBefore="1100" notAfter="1199">12th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>T</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Peter Slemon</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2006</date></editionStmt>
      <sourceDesc>
        <bibl type="edition"> Basel, Universitätsbibliothek, MS F.IX.54, ff. 1r–4v. </bibl>
        <bibl type="work">
          <title>Anonymous: Tabula cod. Basiliensis</title>
          <idno type="LML">TAB. Basil.</idno>
        </bibl>
        <listWit>
          <witness>
            <idno type="RISM">CH-Bu F IX 54, 1</idno>
          </witness>
          <witness>
            <idno type="RISM">CH-Bu F IX 54, 2-4v</idno>
          </witness>
          <witness>
            <idno type="RISM">I-Rvat lat. 4357, 57-60v</idno>
          </witness>
          <witness>
            <idno type="RISM">B-Br 10162/6, 54-79v (66-91v)</idno>
          </witness>
          <witness>
            <idno type="RISM">CH-Bu F IX 54, 1v (Extrait)</idno>
          </witness>
          <witness>
            <idno type="RISM">D-DS 1988, 110v-143v</idno>
          </witness>
          <witness>
            <idno type="RISM">DK-Kk S.73, 8°, 1v-37</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="WFANON2B_MBUFIX540001">
        <pb n="[f.1r]"/>[Basel, Univ. Bibl., F.IX.54, f.1r; text: Ad iocundos primus. Ad seueros
        s[ecundus]. [Ad lasciuos(?)] quintus. Ad versutos septimus. Ad senes secundus. Ad blandos
        quartus. Ad tristes sextus, [Ad] honestos octauus pertinet. Musyca in connexu vtriusque.
        Musyca in corpore. Musyca in voce. Musyca in anima. SANGVIS. COLERA. FLEGMA. MElancolia.
        Iusticia. TEmperancia. prudencia. fordtitudo. dux autentus. Comes discipulus. comes
        discipulus. [Gamma]. a. b. c. d. e. f. g. aa. cc. dd. libere rare. dorius. frigius. lydius.
        mixolidius. ypodori. ypofrigius. ypolidius. ypomixolidius. .i. .iii. .v. .vii. .ii. .iiii.
        .vi. .viii. OCTO modi Musice matris.] <figure>
          <graphic url="/images/WFANON2B_01GF.gif"/>
        </figure></p>
      <p xml:id="WFANON2B_MBUFIX540002">
        <pb n="[f.1v]"/>Incipit Ars Musyce.</p>
      <p xml:id="WFANON2B_MBUFIX540003">Qvatuor ecce tropy natura iure creati. Quatuor uidelicet reges
        infra sua regna sedentes. Hinc prothus. ac deutrus. tritus. tropycusque tetrardus.</p>
      <p xml:id="WFANON2B_MBUFIX540004">Sub dicione sua cohibent modulamina cuncta. Quos tam prudenter
        distinxit musica mater Tam statuit certas uocum discrimina metas. Alter ut alterius non
        vsurpet sibi cantus. Vindice natura. uel cedat in altera iura.</p>
      <p xml:id="WFANON2B_MBUFIX540005">A gravitate quidem nimium distabat acumen Et grauitas neumis non
        conueniebat acutis. Sic ex consilio diuisis quatuor octo. Ergo suum comitem dux sede recepit
        eadem. Commodus et paciens. et amice federa iungens.</p>
      <p xml:id="WFANON2B_MBUFIX540006">Omnibus hospicium finale dedit tetracordum. Primaque .d. primos
        habet .E.que secunda secundos Obtinet equiuocos .f. tercia quartaque quartos. Hos tonos et
        semis. sequitur semis tonos istos. Dytonus et semis superantes prepedit illos. Sic cum
        semitonis series discreta tonorum Discernit nobis finem quorumque troporum.</p>
      <p xml:id="WFANON2B_MBUFIX540007">Qverere nunc racio racionis et exigit ordo. Quod teneant
        proprium. que sint communia. que non. Quomodo quemque tropum sua constituat dyapason. Aut
        vbi concordent. vbi discordando repugnent Alter ab alterius defendens iure suum ius. Et nunc
        quisque modus duplici modulamine fretus. Autentum plagam sedem componit in vnam. Vt dux
        autentus. comes ut sit plaga uocatus. Alter enim minor est. pendit dignior alter Quod cum
        natura. dictauit philosophya. Vocibus ut voces. liquidis apte grauiores. Et grauibus liquide
        resonent infraque supraque. Que quasi confuse. concordabant minus ante.</p>
      <p xml:id="WFANON2B_MBUFIX540008">Condicione tamen qua se sciat inferiorem Seu graues sortitur
        metas comes egrediatur. Vt quas non liceat voces attingere querat. Sin alias captum dux
        forcior auferat illum. Et totus cantus sub nomine transseat huius.</p>
      <p xml:id="WFANON2B_MBUFIX540009">Primus ab .a. plagalis in .a. firmat sua castra. Alterius .b.b.
        cursum distiguit vtrumque. Excedit de .c. tentoria tercius in .c. Nam .D.D. quartum octo sub
        limite claudunt. Hos .D. cingit et .E. mediis ius legis et .F.G. Que dyapente supra reddunt
        dyatesseron infra. Avtentus primus intra .d.d. spaciatur. At sua tendit in .e. tentoria
        deuterus ex .e. Ex .f. in .f. magni distingue palacia triti.</p>
      <p xml:id="WFANON2B_MBUFIX540010">
        <pb n="[f.2r]"/>Ex .g.g. summi disponitur aula tetrardi Hiis .a.b.c.d. medietates linque
        .e.e. Hiis dyapente subest gressus dyatesseron effert. Sed quoniam veluti promit sentencia
        flecti. Segnius irritant animos dimissa per aures. Quam que sunt oculis subiecta fidelibus
        ecce. Ordine dispositis compingo castra figuris. Quod tam mirifice natura struxit et arte.
        Distribuit tropis. se musyca matre creatis. Hiis ades expugna. quisquis potes hec mea
        castra.</p>
      <p xml:id="WFANON2B_MBUFIX540011">Incipit Ars musyce.</p>
      <p xml:id="WFANON2B_MBUFIX540012">Tractaturi de musyca. videndum est quid sit musyca.</p>
      <p xml:id="WFANON2B_MBUFIX540013">Est autem mosyca vocum mocio. congrua et recte canendi
        sciencia.</p>
      <p xml:id="WFANON2B_MBUFIX540014">Vnde dicitur musyca. A moys greco. quod latine dicitur aqua.
        quasi olim primo fuit inuenta mydeaulis id est in aquaticis instrumentis. Et in malleis
        fabrilibus [a supra lin.] Pytagora. Vnde et olim in aquaticis exercebatur instrumentis.</p>
      <p xml:id="WFANON2B_MBUFIX540015">Vel musyca dicitur a musa ut quidam uolunt. quod est
        instrumentum quodam musycum decenter satis et iocunde clangens. omnia musyca instrumenta
        excellens. eo quod omnium vim et modum in se contineat. humano si quidem inflatur spiritum
        ut tybia. manu temperatur ut figella. folle concitatur ut organum. Vnde a greco M H C A
        [mesa supra lin.] id est media dicitur eo quod sicut aliquo medio diuersa coerunt spacia.
        ita et in musa plurima. conueniunt instrumenta. Vnde non incongrue a principali parte sui
        musyca nomen sortita est.</p>
      <p xml:id="WFANON2B_MBUFIX540016">Dicunt eciam quidam musycam a musis nomen accepisse. eoquod ipse
        apud antiquos. in hac arte perfecte crederentur. et ab eis pericia modulandi quereretur.
        Vnde et a potu muso id est a querendo muse dicte existimantur.</p>
      <p xml:id="WFANON2B_MBUFIX540017">Alij musycam quasi mundicam id est a mundi id est celi cantu
        dictam putant.</p>
      <p xml:id="WFANON2B_MBUFIX540018">Cycero. quid est inquit quod complet aures meas. cantus et tam
        dulcis sonus. hic est inquit qui in pulsu et motu ipsorum orbium efficitur et accutum cum
        grauibus tenperans. varios equabiliter concentus efficit.</p>
      <p xml:id="WFANON2B_MBUFIX540019">Hoc de musyce nominacione sufficiant breuiter dicta.</p>
      <p xml:id="WFANON2B_MBUFIX540020">Veteres musyci gama non ponebant in monocordo Sed Gwidoni
        propter grauitatem secundi toni est appositum. cuius cantus sine eo fieri non potest. Vt in
        offertorio In omni terra. Et in alijs Vbi autem nos dicimus .A. ibi greci dicunt
        proslambanomenos. et vbi nos .B. ibi greci ypatheypaton.</p>
      <p xml:id="WFANON2B_MBUFIX540021">Notandum quod consonancie iste vj item dicuntur consonancie
        quando superior uox ab vno. et inferior ab alio tanguntur. <pb n="[f.2v]"/>Sed quando vnus
        dyapente dyatesseron uel dyapason. Et sic de alijs cantauerit interuallia vocantur.</p>
      <p xml:id="WFANON2B_MBUFIX540022">Est autem inter consonancias simplices dyatesseron dulcis.
        dyapente dulcior. dulcissima dyapason.</p>
      <p xml:id="WFANON2B_MBUFIX540023">Inter compositas. prima dulcis. secunda dulcior. tercia
        dulcissima. Hoc probat in organo. cythara. et discantu.</p>
      <p xml:id="WFANON2B_MBUFIX540024">Notandum quod sicut in musyca Bernonis dicitur. quisquis sibi
        videtur sine artis huius noticia. bene canere cum interrogatur de numeris interuallis
        acutorum grauiumque sonorum nescit respondere. Wltque aurium sensui credere non autem
        racioni magistre cum utrumque iudicium sit requirendum [inquerendum ante corr.].</p>
      <p xml:id="WFANON2B_MBUFIX540025">Amplius autem racionis. que ipsam ueritatem integrieatemque ad
        liquidum in rerum natura inquantum possibile est ex munere omnipotentis artificis.
        comprehendit.</p>
      <p xml:id="WFANON2B_MBUFIX540026">Is inquam tale magis lasciuie que ultimo anni tempore ac si
        swauiter et numerose canat est conparandum quam peritus cantor habendus.</p>
      <p xml:id="WFANON2B_MBUFIX540027">Tanto namque in musyca quisque se reddit studiosiorem quanto
        ipsam artem nouerit utiliorem.</p>
      <p xml:id="WFANON2B_MBUFIX540028">Musyca vna est ex vij artibus quas liberales appellant
        naturales. quidem quemadmodum alie. Vnde ioculatores et hystriones qui prorsus illitterati
        sunt. dulcissonas uidemus aliquando contexere cantilenas. Hinc est illud Boecij in primo
        capitulo sue musyce. Nichil inquit tam naturale. tam proprium omni humanitati quam dulcibus
        modis remitti contrarijs astringi. hinc eciam intus nosci potest. quod non frustra a Platone
        dictum est. mundi animam musyca continencia fuisse coniuncta.</p>
      <p xml:id="WFANON2B_MBUFIX540029">Cum enim in eo quod in nobis iunctum est. conuenienterque
        coaptatum illud excipimus quod in sonis apte conuenienterque coniunctum est. eoque
        delectamur nos ipsos. eadem similitudine compactos esse cognoscimus. est. enim similitudo
        dissimilitudini odiosa.</p>
      <p xml:id="WFANON2B_MBUFIX540030">Sed quorsum ista hic. quia non potest dubitari quando anime
        nostre et corporis statis musicis proporcionibus quodammodo uideatur esse compositus. Inde
        est enim quod infantes dulcis cantilena oblectat aliquid uero asperum et inmite ob audiendi
        voluptate suspendit. Ni mirum eciam id omnis etas patitur omnisque sexus quelibet suis
        actibus distributa sint vna tamen musyce delectacione coniuncta sunt. Hec Boecius. Sed sicut
        grammatica dyalectica cetere artes si non essent scripte. ac per precepta elucidate incerte
        habentur et confuse ita. et hec.</p>
      <p xml:id="WFANON2B_MBUFIX540031">Sciendum autem quod ars hec non infima est inter artes
        reputanda. presertim cum clericis maxime sit neccesaria et quibuslibet eam exercitantibus
        fit utile et iocunda. Quisquis namque ei incessanter <pb n="[f.3r]"/>operam adhibuerit et
        sine intermissione indefessus instituerit talem inde fructum consequi poterit ut de cantus
        qualitate an sit urbanus an wlgaris verus an falsus iudicare sciat et fassum corrigere et
        nouum componere Non igitur est parua laus non modica utilitas non vilipandendus labor musyce
        sciencia. qui sui cognicione compositi cantus. efficit iudicem. falsi emendatorem noui
        emendatorem.</p>
      <p xml:id="WFANON2B_MBUFIX540032">Notandum autem quod musycus et vsuale cantor non parum a se
        inuicem discrepant. nam cum musicus per artem semper recte incedat Sed cantor vsualis.
        aliquociens rectam. per vsum solummodo viam tenet Cui ergo melius properauerim cantorem
        vsuale quam ebrio qui domum suam quidem repetit sed quo calle reuertatur penitus
        ignorauit.</p>
      <p xml:id="WFANON2B_MBUFIX540033">Sed et molaris rota aliquando discretum scridorem reddit ipse
        tamen nesciens quot agat utpote res inanimata. Vnde Gwido in Mycrologo ait. Musicorum et
        vsualium magna est distancia. Nam que facit quod non sapit diffinitur bestia. et cetera.</p>
      <p xml:id="WFANON2B_MBUFIX540034">Hoc ergo illi primum qui se ad musyce disciplinam aptare
        desiderat iniungimus ut litteras cum sillabis ascriptis figure subiete affirmare studeat nec
        antequam eas memoriter teneat ab hac opera desistat Sex sunt sillabe quas ad opus musyce
        sumimus diuerse quidem apud diuersos. Verum. angli. fratigene. alemani. vtuntur hijs. vt.
        re. mi. fa. sol. la. ex ymno illo vt dicitur sumptas. cuius principium est. vt queant laxis.
        ecce habemus ibi vt. resonare fi. ecce. re. mira gestarorum. ibi mi. famuli tuorum illic.
        fa. solue pol. ecce sol. labij. reatum. ecce la.</p>
      <p xml:id="WFANON2B_MBUFIX540035">Per has itaque sillabas is qui musycam scire affectat. canciones
        aliquas cantare discat quousque ascensiones et descensiones multasque earum varietates plene
        ac lucide pernoscat.</p>
      <p xml:id="WFANON2B_MBUFIX540036">In manus eciam articulis modulari [[se componat]] sedulus
        assuescat. et in ea cantum probet corrigat et componat hoc si aliquamdiu fecerit et alte
        memorie commendaverit facillius procul dubio ad musycam iter habebit.</p>
      <p xml:id="WFANON2B_MBUFIX540037">Mvsycorum ergo tria sunt genera. vnum quod carmina fingit.
        Secundum quod instrumentis agitur tercium quod instrumentorum opus carmenque diiudicat.</p>
      <p xml:id="WFANON2B_MBUFIX540038">Is ergo est musycus quando canendi scienciam non silitum operis
        sed impario speculacionis assumit ut supra Boecius. Nulla disciplina ut idem dicit. sine
        musyca potest esse perfecta. <pb n="[f.3v]"/>quia nil sine illa manet. Ipse mundus quadam
        armonya sonorum est compositus. et celum ipsum sub armonie modulacione reuoluitur. Et apud
        Pytagoricos. Stoycos. Platonicos philosophicam turpius erat musycam nescire quam
        litteras.</p>
      <p xml:id="WFANON2B_MBUFIX540039">Sed nec hoc reticeri oportet quam magnam vim commouendi animos
        auditorum cantus musyce habet. Siquidem aures mulcet. mentes erigit. preliatores ad bella
        incitat. lapsos et desperantes reuocat. viatores confortat latrones exarmat iracundos
        mitigat. tristes et anxios letificat. discordes pacificat. vanas cogitaciones eliminat.
        freneticorum rabiem temperat. Sicut in libro regum de Saul legitur. de cytara Dauid.</p>
      <p xml:id="WFANON2B_MBUFIX540040">Item freneticus quidam Asclepyade medico canente cytara
        liberatus est. Vt dicit Boecius Sed et idem de Pytagora refert. quod luxuriosum quemdam
        iuuenem ab immoderata libidine musyca modulacione reuocauerit. per vnum enim cantandi genus.
        poteris aliquem ad luxuriam prouocare. eum denique quam tocius per aliud penitencia ductum
        reuocare. Cuius rei experimentum Gwido de quodam iuuene refert.</p>
      <p xml:id="WFANON2B_MBUFIX540041">De triplici musica.</p>
      <p xml:id="WFANON2B_MBUFIX540042">De triplici autem musyca id est mundana. humana. et
        instrumentali et de triplici genere musyce. meledye scilicet dytriamyca. enormonico.
        cromatico. Require in musyca. Boecii. Cyceronis. Phylolay. et Mocrobij. et in phylosophorum
        tractatibus modernorum.</p>
      <p xml:id="WFANON2B_MBUFIX540043">De vnisono.</p>
      <p xml:id="WFANON2B_MBUFIX540044">Vnisonus. Vnisonus dicitur quasi vnum habens sonum qui fit
        quando vna uox continue repercutitur.</p>
      <p xml:id="WFANON2B_MBUFIX540045">De tono.</p>
      <p xml:id="WFANON2B_MBUFIX540046">Tonus a tonando uocatur. est autem tonare potenter sonare. quia
        tonus forma habet sonum. respectu semitonij.</p>
      <p xml:id="WFANON2B_MBUFIX540047">De semitonio.</p>
      <p xml:id="WFANON2B_MBUFIX540048">Semitonium a Platone uocatur id est non plenus tonus. sed
        imperfectus. vnde virgus. Semiueri fruges.</p>
      <p xml:id="WFANON2B_MBUFIX540049">De semidytono.</p>
      <p xml:id="WFANON2B_MBUFIX540050">Semidytonus dicitur eo quod non sit plenus dytonus huius due
        sunt species. vna tono et semitono altera semitonij.</p>
      <p xml:id="WFANON2B_MBUFIX540051">Ponit notabilia.</p>
      <p xml:id="WFANON2B_MBUFIX540052">Set sciendum quod .ix. sunt modi quibus omnis melodya contexitur
        scilicet vnisonus. Semitonium tonus. Semidytonus. dytonus. dyapente. Semitonium cum
        dyapente. tonus cum dyapente. Hijs moderni duos apponunt scilicet tritonum et dyapason. Ex
        hijs dicuntur .vj. consonan et tres simplices et tres composite Simplices sunt dyatesseron.
        dyapente. dyapason. Conposite dyatesseron cum dyapason. Dyapente cum dyapason. Bis dyapason.
        Ad hoc valet antiphona Ter terni sunt modi. quibus omnis. et cetera.</p>
      <p xml:id="WFANON2B_MBUFIX540053">
        <pb n="[f. 4r]"/>Dyapente latine. de quinque sonat. eo quod ab vna incipiente uoce ad
        quintam saltum facit habens in se dyatesseron. et tonum. Est autem quemadmodum primus. inter
        .c. et .g. secundum. inter .d. et .a. tercium inter .e. et .[sqb]. quartus inter .f. et
        .c.</p>
      <p xml:id="WFANON2B_MBUFIX540054">Duo autem qui restant modi scilicet semitonium cum dyapente. et
        tonus cum dyapente interuallia uocantur. Iulianus apostata et imperator. semitonium cum
        dyapente adiecit.</p>
      <p xml:id="WFANON2B_MBUFIX540055">Et nota quod quando dicis semitonium cum dyapente vnum modum
        significas. quando vero semitonium dyapente. duos. Idem de tono et dyapente.</p>
      <p xml:id="WFANON2B_MBUFIX540056">De dyapason.</p>
      <p xml:id="WFANON2B_MBUFIX540057">Dyapason dicitur de omnibus. eo quod omnes in se contineat
        consonancias. quia dyatesseron. dyapente constituunt dyapason.</p>
      <p xml:id="WFANON2B_MBUFIX540058">Sequitur de plagalibus.</p>
      <p xml:id="WFANON2B_MBUFIX540059">PRimus plagalium id est Secundus tonus constat ex prima specie
        dyatesseron inferius que est ab .A. in .d. et ex prima specie dyapente. que est ab eadem .d.
        in .A. et ex prima specie dyapason. que est ab .A. in .A.</p>
      <p xml:id="WFANON2B_MBUFIX540060">De secundo palgalium.</p>
      <p xml:id="WFANON2B_MBUFIX540061">Secundus plagalium id est quartus tonus. constat ex secunda
        specie. dyatesseron. inferius. que est. a .B. in .c. et ex secunda specie dyapente. que est
        ab eadem e. in. .b. et ex secunda specie dyapason. que est a .B. in .b.</p>
      <p xml:id="WFANON2B_MBUFIX540062">De tercio plagalium</p>
      <p xml:id="WFANON2B_MBUFIX540063">Tercius plagalium id est vi tonus constat ex tercia specie
        dyatesseron. inferius. que est a .c. in .f. et ex tercia specie. dyapente. que est ab eadem
        .f. in .c. et ex tercia specie dyapason. que est a .c. in .c.</p>
      <p xml:id="WFANON2B_MBUFIX540064">Quartus plagali</p>
      <p xml:id="WFANON2B_MBUFIX540065">Qvartus plagalis id est octauuus tonus. constat ex quarta specie
        dyatesseron. inferius. que est a .d. in .G. et ex quarta specie dyapente que est ab eadem
        .g. in .d. et ex quarta specie dyapason. que est a .d. in .d.</p>
      <p xml:id="WFANON2B_MBUFIX540066">Sequitur de autentis.</p>
      <p xml:id="WFANON2B_MBUFIX540067">PRimus autentorum id est primus tonus constat ex prima specie
        dyapente. que. est a .d. in .a. et prima specie dyatesseron. superius. que est ab eadem .a.
        in .d. et ex prima specie dyapason. que. est a .d. in .d.</p>
      <p xml:id="WFANON2B_MBUFIX540068">Secundus autem</p>
      <p xml:id="WFANON2B_MBUFIX540069">Secundus autentorum id est tercius tonus constat ex secunda
        specie dyapente. que. est. ab e. in .b. et secunda specie dyatesseron. superius que est ab
        eadem .b. in .e. et ex secunda specie. dyapason. que est ab .e. in .e.</p>
      <p xml:id="WFANON2B_MBUFIX540070">De tercio autento</p>
      <p xml:id="WFANON2B_MBUFIX540071">Tercius autentorum id est quintus. tonus constat ex tercia.
        specie dyapente. que est ab .f. in .c. et ex tercia specie dyatesseron. superius que est ab
        eadem .c. in .f. et ex quarta specie dyapason que est a .g. in .g.</p>
      <p xml:id="WFANON2B_MBUFIX540072">De quarto autento</p>
      <p xml:id="WFANON2B_MBUFIX540073">Qvartus autentorum id est septimus tonus constat ex quarta
        specie dyapente que est .g. in .d. et ex quarta specie dyatesseron superius que est. a .d.
        in .g. et ex quarta specie dyapason. que. est. a .g. in .g.</p>
      <p xml:id="WFANON2B_MBUFIX540074">
        <pb n="[f.4v]"/>[Basel, Univ. Bibl., F.IX.54, f.4v; text: chorus matronalis. chorus virilis.
        voces proprie plagalis prothi. voces protenti autenti [[triti]] proprie. a. b. c. d. e. f.
        g. [sqb]. comunes [[vtriusque]] vtriusque. disposicio autenti, prothi et sui subiugalis.
        voces proprie plagalis deutri, voces proprie autenti deutri, thalamus. disposicio autenti
        deutri et eius subiugalis. voces proprie plagalis triti. voces proprie autenti triti.
        disposicio autenti triti et sui plagalis. voces proprie plagalis tetrardi. voces proprie
        autenti tetrardi. disposicio autenti tetrardi et sui subiugalis.] <figure>
          <graphic url="/images/WFANON2B_02GF.gif"/>
        </figure></p>
      <p xml:id="WFANON2B_MBUFIX540075">Primus cum quarto sextus simul incipit ex. A</p>
      <p xml:id="WFANON2B_MBUFIX540076">Octauus quintus ac tercius incipit. in .c</p>
      <p xml:id="WFANON2B_MBUFIX540077">F. que secundus amat .d. septimus alcior istis.</p>
    </body>
  </text>
</TEI>
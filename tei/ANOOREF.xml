<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De origine et effectu musicae</title>
        <title type="abbrev">ANOOREF</title>
        <author>Anonymous</author>
        <date notBefore="1400" notAfter="1499">15th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Andreas Giger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1996</date></editionStmt>
      <sourceDesc>
        <bibl type="edition"> Gilbert Reaney, "The Anonymous Treatise <emph>De origine et effectu
            musicae</emph>, an Early 15th Century Commonplace Book of Music Theory," <emph>Musica
            disciplina</emph> 37 (1983): 101-19, 109â€“19. Text copyright 1985. As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Anonymus: De origine et effectu musicae</title>
          <idno type="LML">ORIG. ET EFF.</idno>
        </bibl>
        <listWit>
          <witness>
            <idno type="RISM">GB-Lbl Lansdowne 763, 55v-59</idno>
          </witness>
          <witness>
            <idno type="RISM">GB-Ob Bodley 515, 89-90</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOOREF0001">
        <pb n="[109]"/>Quid est musica et unde dicitur</p>
      <p xml:id="ANOOREF0002">Capitulum 1</p>
      <p xml:id="ANOOREF0003">L 55v</p>
      <p xml:id="ANOOREF0004">Musica est scientia recte canendi, sive scientia de numero relato ad
        sonum. Unde Musica dicitur a Musis, quae secundum fabulas fuit filia Jovis. Vel dicitur a
        Mois graece, quod est aqua latine, quasi scientia iuxta aquam inventa, quia sine humoris
        beneficio nulla cantilena vel vocis delectatio subsistit iuxta illud. Iuxta liquida resultat
        musica. Vel a Moys dicitur haec musa, -sae quod quandoque dicitur cantilena, quandoque
        sapientia. Vel musae dicuntur a muso, id est a quaerendo, quia per eas, sicut antiqui
        voluerunt, vis carminum et vocis modulatio quaerentur. Unde Primo Principali Quatuor
        Principalium, capitulo septimo.</p>
      <p xml:id="ANOOREF0005">Quod intervalla vocum perfecte pronuntientur</p>
      <p xml:id="ANOOREF0006">Capitulum 2</p>
      <p xml:id="ANOOREF0007">L 55v</p>
      <p xml:id="ANOOREF0008">Intervalla vocum perfecte pronuntientur, ut semitonium pro pleno tono non
        fiat. In hoc autem multi modernis temporibus sunt defectivi, quoniam cum de Re per Mi Fa Sol
        ascendunt, vix inter Fa et Sol semitonium ponunt. Insuper, cum Sol Fa Sol aut Re Ut Re
        pronuntiant, semitonium pro tono mittunt. Et sic genus diatonicum confundunt ac planum
        cantum pervertunt. Tamen habeo supradictos in parte excusatos, quia nesciunt in quo genere
        naturaliter planus cantus constitutus est. Interrogati quidem qua ratione sic semitonium pro
        tono pronuntiant, pro auctoritate atque ratione cantores enim de magnatorum capellis
        allegant. Dicunt enim non eos sic cantasse sine ratione, cum optimi sint cantores, sicque
        aliorum vestigiis decepti, et unus post alium omnes secuntur errores.</p>
      <p xml:id="ANOOREF0009">Et alii quippe volunt illum modum planam musicam cantandi <pb n="[110]"/>dulciorem esse atque auditui magis placabilem, idcirco modus ille tanquam bonus usitandus
        est. Quibus Boitius respondit, dicens: Non omne iudicium auribus dandum est, sed etiam
        rationi. Fallitur enim auditus, quemadmodum fallere valet et visus, ut patet Primo
        Principali Quatuor Principalium, capitulo decimo: Quod fallitur auditus, patet in
        venatoribus qui magis delectantur in latrantibus canum in silva quam officium dei audire in
        ecclesia. Ratio tamen, quae nunquam fallitur, contrarium iudicat Tertio Principali Quatuor
        Principalium, capitulo quinquagesimosexto.</p>
      <p xml:id="ANOOREF0010">De tribus generibus melorum</p>
      <p xml:id="ANOOREF0011">Capitulum 3</p>
      <p xml:id="ANOOREF0012">L 56</p>
      <p xml:id="ANOOREF0013">Sunt enim tria genera melorum, scilicet cromaticum genus et enarmonicum et
        diatonicum. Sed quia cromaticum genus nimis est molle et ad lasciviam inducit, corrumpendo
        bonos mores, genus vero enarmonicum est nimis durum et asperum, taedium inducens ad auditum.
        Ideo, ut tangat Boitius in prohemio primi libri, praecepit Plato ut pueri et homines in
        diatonica musica informarentur, quae modesta est et bene morata. Et dicitur modesta quia
        medium est inter nimis lascivos et nimis asperos sonos. Dicitur autem bene morata quia mores
        informat, et licet hoc genus durum sit, tamen naturale est. Sic autem praedicta duo genera
        quasi innaturalia ab usu recesserunt. Tertium vero genus, videlicet diatonicum, quasi
        naturale nobiscum remanet. Sicque tota nostri monocordi dispositio semper currit per tonum
        et tonum et semitonium, et ideo vocatur hoc monocordum diatonicum genus, quasi duos tonos et
        semitonium continuos habens. Propter hoc autem adiecta est gamma [Gamma] inferius sub A
        gravi, b vero rotunda superius supra A acutam, ut ista ordinata divisione procedat totum
        monocordum, ut patet in Secundo Principali Quatuor Principalium, capitulo quintodecimo.</p>
      <p xml:id="ANOOREF0014">
        <pb n="[111]"/>De imitatione rerum effectus in neumis</p>
      <p xml:id="ANOOREF0015">Capitulum 4</p>
      <p xml:id="ANOOREF0016">L 56</p>
      <p xml:id="ANOOREF0017">Notandum quod secundum tempora et rerum eventus in cantu sic imitetur
        effectus, ut in tristibus rebus graves sint neumae, tardae et prolongatae, in tranquillis
        iocundae et delectabiles, in prosperis exultantes, secundum Guidonem de Sancto Mauro in sua
        musica, capitulo quintodecimo.</p>
      <p xml:id="ANOOREF0018">Inventores artis musicae aequeformis et mensurabilis</p>
      <p xml:id="ANOOREF0019">Capitulum 5</p>
      <p xml:id="ANOOREF0020">L 56v</p>
      <p xml:id="ANOOREF0021">Erat Tubal nomine quidam faber, qui per pondera trium malleorum super unam
        incudem percutiens, consonantias ordinavit. Audiens autem Pictagoras illum sonum, domum
        ingrediens fabri, fecit proportionaliter quartum malleum qui adinvicem sonum mirabilem
        reddiderunt. Quod cum Tubal audivit et scivit quod deus voluit mundum periclitari, fecit
        duas columnas, scilicet unam aeneam, alteram lateram. Et in ambabus scripsit artem musicalem
        aequiformem, id est planum cantum, ut si destrueretur mundus per ignem, columna latera
        permaneret, quia later non potest cremari. Si vero per aquam, columna aenea permaneret donec
        diluvium Noe perimpletum fuisset.</p>
      <p xml:id="ANOOREF0022">Post diluvium Rex Cyrus, qui fuit rex Assiriorum, et Encheridias et
        Constantinus, et post hos Boitius autem incipiens cum numerorum proportione concordantias
        demonstravit, ut in musica sua intuenti patet. Deinde Guydo monacus, qui compositor erat
        gammatis quod monocordum dicitur, voces in lineis et spatiis dividebat, quod initium est
        huius libri. Deinde Guido de Sancto Mauro, et post hos Guido maior et Guido iunior.</p>
      <p xml:id="ANOOREF0023">
        <pb n="[112]"/>Post hos vero magister Franco, qui in cantu mensurabili figurarum,
        alterationum, perfectionum et imperfectionum principiorum certitudinem imposuit. Tunc
        Philippus de Vitriaco, qui composuit illam figuram vocitatam minima prolatio in Navarina.
        Deinde sanctus Augustinus et sanctus Gregorius, qui cantum aequiformem in universali
        ecclesia primitus instituerunt. Post quos Ysidorus Ethimologiarum et Johannes de Muris, qui
        de cantu mensurabili et figuratione regulas descripsit dissertas.</p>
      <p xml:id="ANOOREF0024">Unde versus:</p>
      <p xml:id="ANOOREF0025">Per Thubal inventa Musarum sunt elementa</p>
      <p xml:id="ANOOREF0026">atque columnellis nobis exempta gemellis,</p>
      <p xml:id="ANOOREF0027">et post diluvium tunc subscriptus perhibetur:</p>
      <p xml:id="ANOOREF0028">Philosophus princeps pater Hermes, hic Trimogestus,</p>
      <p xml:id="ANOOREF0029">invenit musas, quas dedit et docuit.</p>
      <p xml:id="ANOOREF0030">Pictagoras tantum per martellos fabricantum,</p>
      <p xml:id="ANOOREF0031">antea confusas numeravit tetrarde musas</p>
      <p xml:id="ANOOREF0032">quem musis genera medium concordia vera</p>
      <p xml:id="ANOOREF0033">qua tropus ex parte Boitius edidit.</p>
      <p xml:id="ANOOREF0034">Unum composuit ad Gamma vetus tetracordum,</p>
      <p xml:id="ANOOREF0035">et dici meruit fuisse Guido monocordum.</p>
      <p xml:id="ANOOREF0036">Gregorius musas primo carnaliter usas,</p>
      <p xml:id="ANOOREF0037">usu sanctarum mutavit basilicarum;</p>
      <p xml:id="ANOOREF0038">ast Augustinus formam fert psalmodizandi,</p>
      <p xml:id="ANOOREF0039">atque chori regimen Bernardus monachis offert.</p>
      <p xml:id="ANOOREF0040">Ethimologiarum scribat coaduitor Ysydorus;</p>
      <p xml:id="ANOOREF0041">pausas, iuncturas, fracturas atque figuras</p>
      <p xml:id="ANOOREF0042">mensuratarum formavit Franco notarum,</p>
      <p xml:id="ANOOREF0043">et Jhon de Muris variis floruitque figuris:</p>
      <p xml:id="ANOOREF0044">Anglia cantorum nomen gignit plurimorum.</p>
      <p xml:id="ANOOREF0045">
        <pb n="[113]"/>Inventores artis musicae aequiformis</p>
      <p xml:id="ANOOREF0046">Capitulum 5</p>
      <p xml:id="ANOOREF0047">O 89</p>
      <p xml:id="ANOOREF0048">Primo Moyses, quod dicitur a moys quod est aqua, et icos quod est sermo.
        Et ante diluvium Noe, Jubal scivit quod deus voluit mundum periclitari, fecit duas
        columpnas, unam aeneam, alteram lateream. Et in ambabus scripsit artem musicalem
        aequiformem, id est planum cantum, ut si destrueretur mundus per ignem, columpna laterea
        permaneret, quia later non potest cremari. Si vero per aquam, columpna aenea permaneret.</p>
      <p xml:id="ANOOREF0049">Postquam diluvium Noe fuerat perimpletum, isti autores rex Syrus, qui fuit
        rex Assiriorum, Enchiridias, Constantinus, et multi alii quorum nomina ignoro, laboraverunt
        in illa scientia adimplenda. Postea vero Gregorius in illa scientia maxime laboravit, cuius
        gesta in universali ecclesia continentur. Postea vero Isidorus Ethimologiarum, et
        caetera.</p>
      <p xml:id="ANOOREF0050">(De musica mensurabili)</p>
      <p xml:id="ANOOREF0051">Erat quidem faber nomine Tubal, qui per pondera trium malleorum super unam
        incudem percutiens, consonantias ordinavit. Audiens Pictagoras illum sonum, ingrediens illam
        domum fabri, fecit proportionaliter quartum malleum qui adinvicem sonum mirabilem
        reddiderunt. Postea vero Boetius, Presianus, Omerus, Ffranco, Guido de Sancto Mauro, et alii
        auctores quorum nomina ignoro, in illam artem practicam usque hodiernum diem secundum
        diversos colores sollicite laboraverunt.</p>
      <p xml:id="ANOOREF0052">
        <pb n="[114]"/>De musica instrumentali et eius inventoribus</p>
      <p xml:id="ANOOREF0053">Capitulum 6</p>
      <p xml:id="ANOOREF0054">L 57, O 89</p>
      <p xml:id="ANOOREF0055">Secundum Johannem Bocchachium, libro secundo, capitulo secundo Genealogiae
        deorum, 9 musae sunt Jovis et Memoriae filiae. Harum nomina sunt haec: Clio, Euterpe,
        Melpomene, Talia, Polimpnia, Eratho, Tersicore, Urania et Calliope. Clio reperiit historias,
        Euterpe tubas, Melpomene tragedias, Talya comedias, Polimpnia artem rethoricam, Eratho
        geometriam, Thersicore psalterium, Urania astronomiam, Calliope litteras et carmina,
        Ydranlya fistulas et choros, Petrus de Sancta Cruce timpanum.</p>
      <p xml:id="ANOOREF0056">Nomina notarum et pedum cantus aequeformis, scilicet plani</p>
      <p xml:id="ANOOREF0057">Capitulum 7</p>
      <p xml:id="ANOOREF0058">L 57v, O 89v</p>
      <p xml:id="ANOOREF0059">Longa, brevis, molossus, liquida, ypate et astropha, dactilus, tribracus,
        iambus, trocheus, anapaestus, spondeus, monameter, tetrameter, pentameter, exameter, et
        caetera.</p>
      <p xml:id="ANOOREF0060">Nomina notarum cantus mensurabilis, scilicet organici</p>
      <p xml:id="ANOOREF0061">Capitulum 8</p>
      <p xml:id="ANOOREF0062">L 57v, O 89v</p>
      <p xml:id="ANOOREF0063">Largissima, largior, larga, longa, brevis, semibreves, minima, crocheta
        vel simpla.</p>
      <p xml:id="ANOOREF0064">Unde versus:</p>
      <p xml:id="ANOOREF0065">Larga, longa, brevis, semibrevis, minima, simpla.</p>
      <p xml:id="ANOOREF0066">Quae omnes praeter crochetam respectu numeri ternarii possunt adinvicem
        alterari, et omnia componuntur praeter crochetam.</p>
      <p xml:id="ANOOREF0067">
        <pb n="[115]"/>De coloribus musicae</p>
      <p xml:id="ANOOREF0068">Capitulum 9</p>
      <p xml:id="ANOOREF0069">L 58, O 89v</p>
      <p xml:id="ANOOREF0070">Tres sunt colores musicae pro arte practica, scilicet perfecta,
        inperfecta, semiperfecta. Perfecta est per quas omnia musicalia instrumentalia in sua
        melodia componuntur.</p>
      <p xml:id="ANOOREF0071">De vitiis fugiendis in utraque musica</p>
      <p xml:id="ANOOREF0072">Capitulum 10</p>
      <p xml:id="ANOOREF0073">L 58, O 89 v</p>
      <p xml:id="ANOOREF0074">Omnis musica aequiformis, id est planus cantus, debet aequiformiter
        decantari, ita quod longa et brevis idem tempus contineant. Pro cantu mensurabili, id est
        organico, cantephato, dyaphonia et diastema sunt evitanda.</p>
      <p xml:id="ANOOREF0075">De consonantiis diapente et diapason</p>
      <p xml:id="ANOOREF0076">Capitulum 11</p>
      <p xml:id="ANOOREF0077">L 58, O 89 v</p>
      <p xml:id="ANOOREF0078">Diapente stat in genere emiolico, id est in proportione sesquealtera, et
        diapason in dupla proportione, id est in genere epogdoico, additoque genere epitrito ad
        invicem concordant.</p>
      <p xml:id="ANOOREF0079">De consonantiis et dissonantiis</p>
      <p xml:id="ANOOREF0080">Capitulum 12</p>
      <p xml:id="ANOOREF0081">L 58, O 89v</p>
      <p xml:id="ANOOREF0082">Quarta, septima, nona, undecima, tonus et semitonium non concordant. Nam
        in proportione superpartienti stant numeri eorundem. Sed ditonus, semiditonus, diapente,
        semidiapente, octava, decima, duodecima, tertiadecima, quintadecima, et multae aliae ad quas
        vox humana nequit attingere.</p>
      <p xml:id="ANOOREF0083">
        <pb n="[116]"/>Differentia inter apotome et lima</p>
      <p xml:id="ANOOREF0084">Capitulum 13</p>
      <p xml:id="ANOOREF0085">L 58, O 90</p>
      <p xml:id="ANOOREF0086">Est quoddam instrumentum in arte utraque musicali, scilicet monocordum,
        per quod omnis ars musicalis distinguitur et probatur, in cuius medietate diapason strenue
        situatur. Et continet sex tonos fere; illa pars quae remanet inter diapason et medietatem
        monocordi dicitur apotome. Lima vero id non est.</p>
      <p xml:id="ANOOREF0087">De divisione cuiuslibet toni</p>
      <p xml:id="ANOOREF0088">Capitulum 14</p>
      <p xml:id="ANOOREF0089">L 58, O 90</p>
      <p xml:id="ANOOREF0090">Omnis tonus dividitur in novem partes, quia stat in proportione
        sesqueoctava, ut patet inter numerum novenarum et numerum octonarium. Quatuor dieses cum
        comate continebit, nam tonus non potest aequaliter dividi qui dividitur in novem partes.
        Ideo habetur in musica semitonium maius et semitonium minus. Diesis continet duo comata,
        tonus vero novem.</p>
      <p xml:id="ANOOREF0091">De tribus gradibus discantus</p>
      <p xml:id="ANOOREF0092">Capitulum 15</p>
      <p xml:id="ANOOREF0093">L 58, O 90</p>
      <p xml:id="ANOOREF0094">Tres sunt gradus discantus: primus diapente cum ditono, secundus diapason
        cum diapente, tertius cum diapente decima, id est diapason cum ditono, tertiadecima cum
        quintadecima. Qui secundum planum cantum debent ascendere et descendere naturaliter cum
        tenore plani cantus. Alius est cantus qui vocatur antiphona, et alius ymnolus.</p>
      <p xml:id="ANOOREF0095">
        <pb n="[117]"/>De cantu coronato</p>
      <p xml:id="ANOOREF0096">Capitulum 16</p>
      <p xml:id="ANOOREF0097">L 58, O 90</p>
      <p xml:id="ANOOREF0098">Cantus coronatus cantus fractus dicitur quia ad nullum gradum alligatur,
        sed potest ascendere et descendere in consonantiis perfectis et imperfectis indifferenter.
        Et cantus naturalis coronari potest, scilicet faburdon.</p>
      <p xml:id="ANOOREF0099">De cantilenis indentatis</p>
      <p xml:id="ANOOREF0100">Capitulum 17</p>
      <p xml:id="ANOOREF0101">L 58</p>
      <p xml:id="ANOOREF0102">Cantus indentatus est quando maioritas stat inter duas minoritates, sicut
        semibrevis stat inter duas minimas, vel in maioribus gradibus vel in minoribus. Ternatio est
        quaternarius numerus contra numerum ternarium decantatum. Sincopatio est quando aliquis
        cantor aufert medietatem alicuius brevis, et illa notulam subsequentem in proximam notulam
        indentat.</p>
      <p xml:id="ANOOREF0103">De valore largarum</p>
      <p xml:id="ANOOREF0104">Capitulum 18</p>
      <p xml:id="ANOOREF0105">L 58v</p>
      <p xml:id="ANOOREF0106">Semibrevis perfecta continet tres minimas. Brevis perfecta continet tres
        semibreves. Longa perfecta continet tres breves perfectas. Larga perfecta continet tres
        longas perfectas, largior sex longas perfectas, largissima novem longas perfectas, quae
        continet 243 minimas.</p>
      <p xml:id="ANOOREF0107">De Rondellis et Balladis</p>
      <p xml:id="ANOOREF0108">Capitulum 19</p>
      <p xml:id="ANOOREF0109">L 58v</p>
      <p xml:id="ANOOREF0110">Rondellis, Baladis, Carollis, Springis, quaedam illorum in operto in
        secundi versus fine desinunt, in ultimo in clauso. Ad haec non <pb n="[118]"/>habeo
        respondere, quia sunt fantastica et frivola, quia nulli auctores musicae in textu illorum
        cognitionem nec scientiam imposuerunt.</p>
      <p xml:id="ANOOREF0111">De compositione cantus aequeformis</p>
      <p xml:id="ANOOREF0112">Capitulum 20</p>
      <p xml:id="ANOOREF0113">L 58v</p>
      <p xml:id="ANOOREF0114">Omnis planus cantus orditur in suo melo in octo tonis, ut patet in textu
        Boetii. Primus tonus et secundus terminant in lycanos hypaton, tertius et quartus in hypate
        meson, quintus et sextus in parhypate meson, septimus et octavus in lychanos meson. Sed de
        gravitate et acuitate eorundem tempus non habeo demonstrandi.</p>
      <p xml:id="ANOOREF0115">Differentia inter tonum et ditonum</p>
      <p xml:id="ANOOREF0116">Capitulum 21</p>
      <p xml:id="ANOOREF0117">L 58v</p>
      <p xml:id="ANOOREF0118">Omnis tonus constat in genere epogdoico, id est in numero sesqueoctavae
        proportionis, ut patet inter 9 et 8, quia numerus novenarius continet numerum octonarium et
        eius octavam partem. Ditonus stat in proportione dupla sesqueoctava in numeris
        multiplicatis, ut patet inter octaginta unum et ssexaginta quatuor.</p>
      <p xml:id="ANOOREF0119">De dyatessaron</p>
      <p xml:id="ANOOREF0120">Capitulum 22</p>
      <p xml:id="ANOOREF0121">L 59</p>
      <p xml:id="ANOOREF0122">Dyatessaron stat in monocordo in genere epitrito, id est in proportione
        sesquetertia, sicut inter 4 ad 3, quia maior numerus continet minorem numerum et eius
        tertiam partem, et stat in proportione superpartienti ultra ditonum. [Cd]. Genus cromaticum
        transit de molle ad durum. [C]. Genus enarmonicum transit de duro ad asperius. [Cdim]. Genus
        dyatonicum procedit ab utroque.</p>
      <p xml:id="ANOOREF0123">
        <pb n="[119]"/>De dyapente</p>
      <p xml:id="ANOOREF0124">Capitulum 23</p>
      <p xml:id="ANOOREF0125">L 59</p>
      <p xml:id="ANOOREF0126">Dyapente superat dyatessaron in proportione sesqueoctava, quae est tonus,
        et stat in proportione sesquealtera, id est in genere emielico. Dyapason stat in proportione
        dupla, ut patet inter numerum binarium et unum.</p>
      <p xml:id="ANOOREF0127">De bis ditono et bis dyatessaron</p>
      <p xml:id="ANOOREF0128">Capitulum 24</p>
      <p xml:id="ANOOREF0129">L 59</p>
      <p xml:id="ANOOREF0130">Bis ditonus et bis dyatessaron non habentur, quia transcurrendo per totum
        gamma, quaelibet notula quarta stat in semitonio. Sed ditonus cum semiditono dyapente
        perficit. Tritonus invenitur tribus locis gammatis, et non potest fieri sine duabus
        proprietatibus, ut patet inter trite diezeugmenon et lychanos meson. Tonus in genere
        epogdoico et in proportione sesqueoctava, ut est 9 ad 8, ut patet inter proslambanomenon ad
        hypate hipaton. Et de ceteris consonantiis, nisi Lyncolniam novitiis, nequit declarari. De
        effectu musicae speculativae tractatulus explicit.</p>
    </body>
  </text>
</TEI>
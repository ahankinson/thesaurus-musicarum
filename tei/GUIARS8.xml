<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Ars musicorum liber VIII</title>
        <title type="abbrev">GUIARS8</title>
        <author><persName>Guillermus de Podio</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Angela Mariani</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1994">1994</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Guillermus de Podio, <emph>Ars musicorum libri VI et VIII</emph>, ed.
          Albert Seay, Critical Texts, no. 8 (Colorado Springs: Colorado College Music Press, 1978),
          9â€“34. As a work, this treatise is in the public domain. As a raw transcription, this file
          is free of copyright and may be reproduced and distributed freely. </bibl>
        <bibl type="work">
          <title>Guillermus de Podio: Ars musicorum</title>
          <idno type="LML">GUILL. POD.</idno>
        </bibl>
        <listWit>
          <witness>
            <idno type="RISM">I-Bc A 71, 191-207</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="GUIARS80001">
        <pb n="[9]"/>Commentariorum musices liber octavus atque ultimus, in quo de proportionibus
        cantandi agitur.</p>
      <p xml:id="GUIARS80002">De recta proportionum cantandi consideratione. Capitulum I.</p>
      <p xml:id="GUIARS80003">De proportionibus cantandi hoc in ultimo volumi dicturi;
        animadvertendum in primis quod longe alia consideratione in praesentiarum quae in
        praecedentibus dictum fuit etsi non alia lege accipiuntur. Illic enim earum termini
        disiunctim sive seorsum positi ad se invicem, istic vero prima atque propria contemplatione
        nullatenus sic comparantur. Rursus, ibi quacumque duo ad quodlibet unum in dupla se habent
        proportione, hic autem neque ita considerantur, quamvis enim duae maximae ad unam longam,
        brevem, semibrevem vel minimam aut e contra minores, scilicet, praecedendo et maiores
        subsequendo eam quam praediximus, simpliciter efficiant proportionem, non tamen secundum
        praesentem speculationem.</p>
      <p xml:id="GUIARS80004">In hac enim si recte comparatio fiat, dispositis primo omnium sub
        binario aut ternario numero figuris prout praecedenti libro factum extitit, secundo loco
        unamquamque illarum ad eius quaslibet partes, scilicet, propinquas, remotas, remotiores vel
        remotissimas, si tot habere valeat, sub altero dictorum numerorum comparamus. Comparamus,
        inquam, non tamen ad extra, sed tamquam intra illas existentes vel subintellectas, quoniam
        in eas resolvuntur.</p>
      <p xml:id="GUIARS80005">Inde enim maxima valore binaria, duarum, scilicet, longarum ad unam
        illarum, et longa duarum brevium ad alteram earundem, et reliquae eiusdem valoris figurae ad
        immediatas comparatae eadem duple relatione iunguntur quod omnium modulatorum scientia atque
        practica comprobatur eorum qui circa huiusmodi speculationem recte contemplati sunt.</p>
      <p xml:id="GUIARS80006">Quamobrem qui omnem proportionum habitudinem dupliciter fieri dicunt,
        id est, vel per respectum ad numerum figurarum praecedentium vel earum <pb n="[10]"/>quae in
        tenore, ut duodecim semibreves ad sex, in hac de qua agimus proportione comparate, iam ab
        hac veritate declinasse inventi sunt. Quamquam enim praedicti numeri figurarum ad se invicem
        relati duplam efficiant proportionem, numquam tamen sub illius virtute decantabuntur, nisi
        prius quae in maiori sunt numero dimidio secundum valorem singillatim intersectae fuerint;
        qua de re omnis figurarum comparatio ad extra interiorem de necessitate quantum ad hanc
        disputationem attinet supponit comparationem. Inde enim medicus in examinatione duorum
        pulsuum, in quibus teste Galieno, libro de illorum convenientia, natura musices reperitur in
        qua se habuerint proportione, ut de statu alicuius morbi augmento vel declinatione recte
        iudicare possit. Primo omnium quantum alter illorum per subtractionem unitatis seu unitatum
        in motu adauctus vel imminutus fuerit, unde talis proportio sumit originem solerte
        scrutatur, ut enim sit pulsus, necesse est motum antecedere primo musices dicitur, quorum
        ille in impetu, iste vero in numero consideretur.</p>
      <p xml:id="GUIARS80007">Quibus de rebus iterum reliquitur, omnem proportionem recte
        distributam non modo per valoris figurarum subtractionem de qua intendimus, sed etiam per
        additionem cantabilem fieri. Inde enim de quacumque figura valore binaria aut ternaria, ab
        antiquis atque sapientibus modulatioribus dictum est, "Crescit in duplo," "Crescit in
        triplo," quapropter, si figurae ipsae de quibus agimus, altera proportionum supradictarum
        augmenti secundum valorem susceptibiles existunt, ita et decrementi passibiles erunt. Quod
        enim de altero istorum dicitur, de altero etiam per oppositum necessario conceditur.
        Contrariorum enim eadem est disciplina.</p>
      <p xml:id="GUIARS80008">Itaque ad huius proportionis institutionem de qua agimus, etiam si
        alter terminorum ad extra numquam praecedat, quemadmodum isti contendunt, nihil refert.
        Sufficit enim ut per figuras secundum valorem binarias constituatur, quae ad unitatem
        eiusdem proportionis virtute convertantur vel resolvantur. Hinc enim ut quanta fuerit
        ostendatur, ita ab omnibus de necessitate consignatur 2/1, et ut qualis existat, altero
        istorum signorum [Odim,Cdim] eius effectum, de quo dictum est, insinuantibus
        demonstratur.</p>
      <p xml:id="GUIARS80009">
        <pb n="[11]"/>Cum igitur hic sit verus modus procedendi in dupla proportione et illa prima
        omnium atque huius speculationis tamquam thema quoddam fuerit, necesse est quod caeterae
        pariforma instituantur ad hoc ut cantabiles fiant, quod de quintupla minime affirmari
        potest. Nulla enim figura in quinque dividitur partes, prout ad hoc attinet oportebat, ut
        quattuor relictis quinta decantanda remaneat, et ita in septupla atque pluribus aliis, quod
        si nulla in his atque aliis quibuscumque fieri poterit maiorum terminorum in minores
        reductio, nullo modo sunt dabiles. Si vero respective de quibus isti praecise intendunt,
        incantabiles sunt quia incommensurabiles. Cum enim similiu[m] figuraru[m] similis sit
        pronunciatio, impossibile est ut unus cantatium eodem temporis spacio minorem numerum
        semibrevium, alius vero maiorem proferat non variata pronunciatione; idemque de maioribus
        atque minoribus sive minimis figuris dicendum, etsi de his propter earum imperfectarum
        commensurationem vel non integrum compassum quibusdam alia mens fuerit.</p>
      <p xml:id="GUIARS80010">Numquam enim ita aeque bene modulari possunt quin semper aliqua fuerit
        in tempore pronunciandi disparitas, unde praestantium quorundam modulatorum nostrorum
        temporum valde miramur, qui de omnibus proportionibus conati sunt per notulas tradere
        exempla, quae tamen alios docere nequaquam potuerunt. Alii autem post optime descriptam
        duplam, si sesquialteram consequenter distribuere voluerint, illam ita instituunt ut neque
        maioris termini in minorem conversione quod oportebat, sicut in praecedenti dupla factum
        fuerat, neque determinato maiore eius termino, id est, ternario numero, ut secundum illius
        summam multotiens sumpto ad binas atque binas praecedentium correspondeat, quod saltem
        necessarium erat, sed tantum ut figurae ipsae ternae pro singulis compassibus accipi valeant
        quod neque ad intra neque ad extra vera sesquialtera fuerit.</p>
      <p xml:id="GUIARS80011">Caeterum, quadruplam immediate subiungentes et ita illam recte
        decantantes, sesquitertiam ad praecedentem sesquialteram velut quaternarium ternario
        comparantes propria dimissa quadruple relatione esse dicunt atque praeter rationem ita illam
        consignant.</p>
      <p xml:id="GUIARS80012">
        <pb n="[12]"/>Deinde autem ut dato uno inconvenienti plura contingant, remanentibus figuris
        sub valore ultimo dicto, consequenter in sextuplam pertransire dicunt nulla tamen relatione
        vel ad se vel ad praecedentem contemplata, sed tantum ratione mensurae ut inquiunt, tamquam
        sex semibreves pro uno compassu accipientes. Deinceps autem ad simplicem atque primam
        figurarum positionem redire volentes sub sextuplam instituere dicunt et illius signis
        ridiculose tamen demonstrant. Si enim quamlibet figurarum pro sex nunc stare dicamus,
        necesse erat ut in eius opposita sextupla etiam quaecumque figura in sex partes divisibilis
        existeret. Sunt autem et alii qui confectum ab eius melum certis in principio numerorum
        signis praenotantes quasdam figuras, nunc per medium secundum valorem et quasdam ultro etiam
        diminuendas esse volunt, tum vero easdem minimae et quasdam e contra indocte augmentandas.
        Cum enim praedicta signa diverarum fuerint quantitatum demonstrativa, impossibile est quod
        simul agant secundum virtutem. Si autem singillatim accipiantur, necesse est ut illorum
        quodlibet aequaliter se habeat ad omnes sub illo descriptas figuras.</p>
      <p xml:id="GUIARS80013">Haec autem quantum praeter omnem rationem extiterint ex dictis
        manifestum est. Unde ex his atque similibus positionibus plurimum evenit, ut quod ab uno
        modulatore conflatum fuerit ab alio quantumcumque perito, nisi tantum per quandem
        contrapuncti examinationem quomodo decantandum existat, inveniri minime possit, quo nihil
        ridiculosius nihilque verecundius maxime conficientibus. Nulla enim scientia ducuntur.</p>
      <p xml:id="GUIARS80014">Cum igitur omnem supradictorum modulatorum traditionem circa huiusmodi
        speculationem alienam esse a veritate praeclarum fuerit, hinc merito illam missam facientes
        dicimus. Ad veritatem huiusce disputationis pertinet imo necesse est ut omnes cantandi
        proportiones intra quamlibet figuram per illius ad eius partes comparationem inveniantur,
        quemadmodum ex duple institutione ab omnibus concessa manifestum extitit. In his enim nulla
        hoc modo difficultas quia nulla ambiguitas, sed quoniam huiusque ista in universali dicta
        sunt, nunc autem de singulis seorsum tractaturi quae ad nostram pertinent disputationem
        atque explanationem. Primo omnium de figurarum consideratione cum fuerit per necessarium
        dicantur.</p>
      <p xml:id="GUIARS80015">
        <pb n="[13]"/>De triplici consideratione. Capitulum II.</p>
      <p xml:id="GUIARS80016">Figurarum cantus mensurabilis triplex duntaxat est contemplatio, aut
        enim secundum proprium valorem, aut secundum valoris diminutionem, aut secundum augmentum de
        quibus intendimus considerantur. Sed quoniam de prima atque principali proximo antecedenti
        volumine abunde meminimus, age nunc de reliquis in ordine pertractemus.</p>
      <p xml:id="GUIARS80017">De secunda figurarum consideratione. Capitulum III.</p>
      <p xml:id="GUIARS80018">Secunda figurarum cantus mensurabilis consideratio est per valoris
        diminutionem. Sed quoniam illae aut binariae ad intra aut ternariae sunt, hinc igitur earum
        diminutio vel fit dupla proportione, tripla, quadrupla, et ex earum compositis de quibus
        decemus vel sesquialtera vel sesquitertia praecipue. Si enim omnis consonantia alia
        supranominatarum proportionum ut omnes necessario concedunt de non esse ad esse, quemadmodum
        libro tertio probatum est, deducitur, ipsae quoque proportiones vel alterius supradictorum
        numerorum comparatione ad unitatem vel utrorumque ad invicem conficiuntur, atque huiusmodi
        causa iam dictae figurae iisdem subordinatae numeri ita semper proferuntur vel decantantur,
        necesse est iterum ut omnis earum diminutio altera supradictarum relationum per maioris
        termini conversionem in minorem fiat. Quae cum ita se habeant relinquitur de necessitate ut
        omnes proportiones quae ab huiusmodi contemplatione seiunctae fuerint impropriae vel
        ficticiae existant, ut sunt quae respectivae tantum sumuntur, de quibus summatim meminimus
        et consulte nullum verbum faciemus.</p>
      <p xml:id="GUIARS80019">
        <pb n="[14]"/>De dupla proportione. Capitulum IIII.</p>
      <p xml:id="GUIARS80020">Prima igitur figurarum diminutio secundum valorem est quae per primam
        omnium fit proportionem, id est, duplam, quae omnis inaequalitatis principium est, in qua
        figurae sub binario numero distribuuntur et ad unitatem per dimidii valoris cuiuscumque
        subtractionem reducuntur. Est enim duorum ad unum comparatio. Quamobrem oportet ut maxima
        supradicti valoris ad illius dimidium, id est, longam, longa ad brevem, brevis ad
        semibrevem, semibrevis ad minimam, minimaque ad minimam plenam vel tractum in summitate
        curvatum habentem, et haec ad aliam utraque accidentia praedicta patientem reducantur et in
        huiusmodi decantentur de necessitate proportione quae hoc tempore nimium vulgata habetur
        sive per medium, quod idem est.</p>
      <p xml:id="GUIARS80021">Duplum enim ut alibi meminimus dupli dimidium est et e converso, unde
        utraque contemplatione seorsum consignari sive altero istorum modorum demonstrari potest:
        2/1 [Cdim].</p>
      <p xml:id="GUIARS80022">Exemplum duplae proportionis</p>
      <p xml:id="GUIARS80023">[CCMP/CT8:14; text: Tenor] <figure>
          <graphic url="/images/GUIARS8_01GF.gif"/>
        </figure></p>
      <p xml:id="GUIARS80024">
        <pb n="[15]"/>[CCMP/CT8:15]</p>
      <p xml:id="GUIARS80025">De tripla proportione. Capitulum V.</p>
      <p xml:id="GUIARS80026">Secunda figurarum diminutio est quae per secundam agitur proportionem,
        id est, triplam, in qua figurae ipsae ternariae secundum valorem ponuntur, et ad unitatem
        per duarum partium amissionem reducuntur. Est enim trium ad unum comparatio, unde maxima
        eiusdem valoris ad unam longam intra illam existentem vel sub intellectam convertitur, longa
        ad brevem, brevis ad semibrevem, semibrevis ad minimam, minima vero ad praecedentem <pb
          n="[16]"/>reducitur proportionem, verum enim semibreves semper ternae ponuntur et ita pro
        singulis compassibus accipiuntur; signatur autem utoque eius termino, ut hic: 3/1.</p>
      <p xml:id="GUIARS80027">Possunt autem quaecumque figurae sub hac proportione existentes etiam
        sub proportione dupla quantum ad seipsas optime distribui.</p>
      <p xml:id="GUIARS80028">Exemplum triplae proportionis</p>
      <p xml:id="GUIARS80029">[CCMP/CT8:16] <figure>
          <graphic url="/images/GUIARS8_02GF.gif"/>
        </figure></p>
      <p xml:id="GUIARS80030">
        <pb n="[17]"/>[CCMP/CT8:17,1]</p>
      <p xml:id="GUIARS80031">De quadrupla proportione. Capitulum VI.</p>
      <p xml:id="GUIARS80032">Tertia figurarum diminutio per tertiam, id est, quadrupla, efficitur
        proportionem in qua figurae ipsae binarii valoris in seipsum multiplicati quoniam bis dupla
        existit describuntur, et ad unitatem per trium partium depositionem convertuntur. Est enim
        quattuor ad unum comparatio, unde quemadmodum dupla proportio per figurarum immediatarum
        comparationem, ut maximae ad longam, longae ad brevem, et sic in amplius ita et haec per
        mediatas una, scilicet, tamen intermissa conficitur.</p>
      <p xml:id="GUIARS80033">Quamobrem si maximae ad brevem, longae ad semibrevem, brevis ad
        minimam, semibrevis ad minimam plenam sive tractum curvatum habentem, minimaeque simplicis
        ad minimam utroque supradictorum accidentium affectam reductio fiat, et altera per altera in
        eodem ordine proferatur, in praedicta semper erunt quadrupla proportione. Signatur autem
        utroque eius termino hoc modo: 4/1 vel utriusque simil duplae proportionis signis, ut hic:
        [2Cdim], autem e contra: [Cdim2].</p>
      <p xml:id="GUIARS80034">Exemplum quadruplae proportionis</p>
      <p xml:id="GUIARS80035">[CCMP/CT8:17,2] <figure>
          <graphic url="/images/GUIARS8_03GF.gif"/>
        </figure></p>
      <p xml:id="GUIARS80036">
        <pb n="[18]"/>[CCMP/CT8:18; text: Tenor, Diapason, Diapente, Diatesseron, Exachordon,
        Eptachordon]</p>
      <p xml:id="GUIARS80037">
        <pb n="[19]"/>De sextupla proportione. Capitulum VII.</p>
      <p xml:id="GUIARS80038">Sed quoniam quintupla proportio causa iam dicta nullo modo secundum
        hanc speculationem dabilis est, hinc quarta figurarum diminutio sextupla fit proportione,
        quae caeteris in sui distributione valde dissimilis est. Neque enim per figuras omnino
        secundum valorem ternarias neque binarias, quod tamen reliquae faciunt, assignari
        potest.</p>
      <p xml:id="GUIARS80039">Maxima enim secundum totum et secundum partes ternaria trium est
        longarum novemque brevium. Maxima vero binaria duarum longarum, quattuor brevium et octo
        semibrevium, senarium numquam producentes numerum in quem resolverentur quod oportebat.</p>
      <p xml:id="GUIARS80040">Quod quamquam ita fuerit, tamen per figuras partim ternarias, partim
        vero binarias, nulli dubium tripliciter atque optime valet exemplificari. Primo enim per
        figuras natura aut positione binarias, per accidens vero ternarias, id est, puncto
        perfectionis adauctas. Maxima enim binaria duarum, scilicet, longarum ac quattuor brevium
        trium erit hoc modo longarum atque sex brevium e quibus quinque reiectis, sexta reiectis,
        sexta superit decantanda, et ita in caeteris figuris, est enim sex ad unum comparatio.</p>
      <p xml:id="GUIARS80041">Secundo autem per figuras quantum ad totum ternarias quantum vero ad
        earum partes, binarias ut maxima trium longarum, sex brevium, et longa trium brevium, sex
        semibrevium, et in amplius.</p>
      <p xml:id="GUIARS80042">Tertio et ultimo, per figuras utriusque modi ac etiam temporis
        imperfecti prolationis vero perfectae, sed quoniam omnium supradictarum positionum ultima
        non solum sextuplam ad intra, id est, secundum interioris valoris reductionem, sed etiam ad
        extra saltem in prolatione in qua sex semibreves per uno compassu, ut vulgato utamur verbo
        cantorum recte accipimus, praecise efficere potest. Missis igitur duabus prioribus hanc
        tamen sequimur, ita ut ad ipsam prolationem semper fiat respectus, semibrevis enim trium
        simplicium minimarum existens, sex etiam minimarum aut tractum curvatum habentium aut plene
        stantium erit, quae huius proportionis virtute ad unam illarum reducetur. Pari etiam ratione
        brevis <pb n="[20]"/>duarum semibrevium atque sex minimarum etiam ad unam. Longa vero
        secundum hac rationem ad duas, maxima autem ad quattuor; signatur autem utroque eius
        numerorum termino ut hic: 6/1.</p>
      <p xml:id="GUIARS80043">Exemplum sextuplae proportionis.</p>
      <p xml:id="GUIARS80044">[CCMP/CT8:20] <figure>
          <graphic url="/images/GUIARS8_04GF.gif"/>
        </figure></p>
      <p xml:id="GUIARS80045">De octupla proportione. Capitulum VIII.</p>
      <p xml:id="GUIARS80046">Quinta figurarum diminutio, quoniam septula etiam ratione iam
        assignata dari non valet, octupla accidit proportione, in qua figurae ipsae binarii valoris
        pro quaternarium multiplicati describuntur, et ad unitatem reducuntur.</p>
      <p xml:id="GUIARS80047">Est enim octo ad unum comparatio. Hac igitur proportione maxima
        secundum valorem binaria in semibrevem reducitur, longa in minimam, brevis autem in minimam
        plenam vel curvatam, semibrevis vero in minimam utrumque <pb n="[21]"/>supradictorum
        accidentium patientem, duabus semper intermissis figuris, signatur autem utroque eius
        termino ut hic: 8/1.</p>
      <p xml:id="GUIARS80048">Exemplum octuplae proportionis.</p>
      <p xml:id="GUIARS80049">[CCMP/CT8:21; text: Tenor] <figure>
          <graphic url="/images/GUIARS8_05GF.gif"/>
        </figure></p>
      <p xml:id="GUIARS80050">De sedecupla proportione. Capitulum IX.</p>
      <p xml:id="GUIARS80051">Sexta figurarum diminutio sedecupla proportione optime efficitur in
        qua ipsae figurae a binario numero ducentes originem per octonarium in se multiplicatum
        illam conficientes ad unitatem reducuntur. Est enim sedecim <pb n="[22]"/>ad illam
        comparatio. Hac igitur proportione maximam binariam in minimam convertimus, longam in
        minimam plenam, brevem autem in qua de necessitate finem facimus, in minimam plenam atque
        tractum curvatum sinul habentem; signatur autem utrisque eius terminis: 16/1.</p>
      <p xml:id="GUIARS80052">Exemplum sedecuplae proportionis</p>
      <p xml:id="GUIARS80053">[CCMP/CT8:22; text: Tenor] <figure>
          <graphic url="/images/GUIARS8_06GF.gif"/>
        </figure></p>
      <p xml:id="GUIARS80054">De sesquialtera proportione. Capitulum X.</p>
      <p xml:id="GUIARS80055">Septima figurarum diminutio prima superparticularis generis fit
        proportione, id est, hemiolia sive sequialtera, in qua figurae ipsae ternariae secundum
        valorem ponuntur, et in binarias per tertiae partis amissionem reducuntur. Est enim
        sesquialtera ipsa trium ad duo comparatio.</p>
      <p xml:id="GUIARS80056">In hac autem ita agendum est sicut quando ternarias vacuas existentes,
        plenas efficmus ubi tertia perfectarum pars omnino deletur atque tollitur. Hac igitur
        proportione maxima ternaria ad seipsam binariam, longa ad longam, brevis ad brevem,
        semibrevis ad semibrevem, si recte sumatur <pb n="[23]"/>convertuntur. Qua in re notandum
        quod huiusmodi figurarum relationes nequaquam secundum totum fiant, sed tamen secundum
        partes in quas ratione interioris numeri dissolui possunt. Nulla enim figura ad seipsam
        secundum seipsam est relativa. Verum enim ut sesquialteram sicut ad intra figurae ipsae
        custodiunt, sic ad extra in pronunciatione illam efficerent, musicorum institutione a
        temporis proprietate sumendo initium. Factum est ut semibreves ternae ac ternae in ipso actu
        cantandi ita suam haberent commensurationem, ut duas tamen percussiones quarum altera in
        dimidio secundae figurae, altera vero in fine tertiae terminatur, recte accipiant.</p>
      <p xml:id="GUIARS80057">Sed nunc quoniam caeteras figuras his tantum manifeste metimur, ut
        praecedenti libro ostensum est, ab ipsa igitur temporis proprietate incipientes, primum
        reponamus exemplum. Erit enim etsi a pluribus facile sit intelligere tamquam vehiculum
        quoddam novis scholaribus quibus prodesse duntaxat intendimus; signatur autem utroque eius
        termino ut hic: 3/2.</p>
      <p xml:id="GUIARS80058">Si autem huiusmodi figurarum ad earum partes remotas comparatio fiat,
        ut maximae novem brevium ad maximam quattuor, erit dupla sesquiquarta quam consulte
        praeterire volumus.</p>
      <p xml:id="GUIARS80059">Exemplum sesquialterae proportionis.</p>
      <p xml:id="GUIARS80060">[CCMP/CT8:23; text: Tenor] <figure>
          <graphic url="/images/GUIARS8_07GF.gif"/>
        </figure></p>
      <p xml:id="GUIARS80061">
        <pb n="[24]"/>De sesquialtera sub proportione dupla. Capitulum XI.</p>
      <p xml:id="GUIARS80062">Potest etiam sesquialtera proportio in utroque modo maiori, scilicet,
        atque minori ac tempore perfectis, prolatione vero imperfecta ut elegantior fiat per medium
        vel sub proportione dupla assignari, sed, ut sit clarius quod dicitur, ab ipsius temporis
        proprietate etiam principium describendi sumamus.</p>
      <p xml:id="GUIARS80063">Brevis igitur trium semibrevium sex erit minimarum, a quibus duplae
        proportionis virtute tribus abiectis remanent tres. Ab his autem, si sesquialtera potante
        tertia deleatur, superiunt duae, semibrevem binariam reddentes in quam singulae breves
        supradicti valoris convertentur quae etiam post praedictam reductionem ternae acceptae,
        quoniam binas tamen recipiunt percussiones et ad seipsas et ad binas semibreves earum quae
        in tenore descriptae fuerint, tum secundum numerum, tum secundum commensurationem quoniam
        eodem temporis spacio per superiorem regulam optime proferuntur eandem efficient
        proportionem; itaque hac ratione brevis perfecta ad semibrevem binariam prout meminimus
        reducitur, longa perfecta ad tres, maxima vero ad novem. Si autem praedictae figurae prius
        per tertiae partis subtractionem imperfectae fuerint, tunc maxima sex erit semibrevium,
        longa duarum, brevis autem in minimam puncto augmentationis affectam semibrevisque in
        minimam plenam convertuntur. Signatur autem utriusque proportionis terminis: [Odim3/2]; si
        autem per figuras plenas tamen instituatur, tunc sesquialterae signa praetermittuntur.</p>
      <p xml:id="GUIARS80064">Exemplum sesquialterae sub proportione dupla instituae</p>
      <p xml:id="GUIARS80065">[CCMP/CT8:24; text: Tenor] <figure>
          <graphic url="/images/GUIARS8_08GF.gif"/>
        </figure></p>
      <p xml:id="GUIARS80066">
        <pb n="[25]"/>[CCMP/CT8:25]</p>
      <p xml:id="GUIARS80067">De sesquitertia proportione. Capitulum XII.</p>
      <p xml:id="GUIARS80068">Octava et ultima figurarum secundum valorem diminutio epitrica sive
        sesquitertia fit proportione, quae etiam ultimae consonantiae ab diapason remittendo, id
        est, diatesseron, causa dicitur. Huius enim virtute quaecumque figurae secundum totum et
        secundum partes binariae in immediatas secundum totum ternarias, secundum partes vero
        binarias convertuntur. Maxima enim quattuor brevium, octo semibrevium in longam trium
        brevium, sex semibrevium reducitur.</p>
      <p xml:id="GUIARS80069">
        <pb n="[26]"/>Est enim sesquitertia proportio quotienscumque maior numerus minorem semel
        continet et eius tertiam partem. Item longa quattuor semibrevium, octo minimarum, in brevem
        trium semibrevium, sex minimarum. Brevis quattuor minimarum in semibrevem trium. Semibrevis
        autem in qua finem facimus quattuor minimarum plene vel nigre existentium aut tractum
        plicatum habentium in minima puncto augmentationis affectam. Si autem supradictae figurae
        iam conversae plenae vel coloratae efficiantur, in binarias tertia amissa parte transeunt.
        Minima autem etsi huius proportionis virtute in minimam plenam simulque tractum curvatum
        habentem convertibilis existat propter impossibilitatem vel saltem, nimiam proferendi
        difficultatem diminutione per grandi provenientem nequaquam dividenda admittitur. Signatur
        autem haec proportio utroque eius termino ut hic: 4/3.</p>
      <p xml:id="GUIARS80070">Exemplum sesquitertiae proportionis</p>
      <p xml:id="GUIARS80071">[CCMP/CT8:26; text: 6, 3] <figure>
          <graphic url="/images/GUIARS8_09GF.gif"/>
        </figure></p>
      <p xml:id="GUIARS80072">
        <pb n="[27]"/>De secunda sesquitertiae proportionis descriptione. Capitulum XIII.</p>
      <p xml:id="GUIARS80073">Si autem sesquitertia proportio quibusdam interpositis minimis figuris
        quae nullo modo quantum ad actum cantandi secundum hanc proportionem dividi possunt
        instituatur, tunc breves figurae, quae in semibreves ternarias convertuntur, unicam tamen
        suscipiunt percussionem, ut in prolatione maiori vel perfecta, semibrevis vero quae in
        minimas puncto augmentationis affectas reducuntur binae eodem puncto suppresso non tamen
        sublato etiam unicam. Quae cum ita fuerint, hinc minimae figurae vel quaternae sumptae vel
        binae cum semibrevi eodem temporis spacio eleganter venusteque commensurantur ac
        pronunciantur. Atque hoc modo signantur: [C4/3].</p>
      <p xml:id="GUIARS80074">Exemplum secundum sesquitertiae</p>
      <p xml:id="GUIARS80075">[CCMP/CT8:27; text: Tenor] <figure>
          <graphic url="/images/GUIARS8_10GF.gif"/>
        </figure></p>
      <p xml:id="GUIARS80076">
        <pb n="[28]"/>De tertia et ultima sesquitertiae proportionis descriptione. Capitulum
        XIIII.</p>
      <p xml:id="GUIARS80077">Sesquitertia etiam sub proportione dupla optime institui potest. Tunc
        enim maxima binaria quattuor brevium in longam binariam quattuor semibrevium virtute duple
        primo omnium convertitur, natura enim caeteras antecedit. Ab his autem sesquitertiae potante
        si quarta pars auferatur, remanent tres semibreves in quas maxima ipsa ultimo quantum ad hoc
        propositum attinet dissolvetur; similiter autem longa in semibrevem puncto augmentationis
        affectam, brevis quidem in minimam eodem puncto adauctam. Si autem supradictae figurae
        coloratae vel plenae efficiantur, tunc maxima sicut iam meminimus virtute coloris tria parte
        sublata vel amissa duarum tamen erit semibrevium. Longa vero unius atque eodem modo, brevis
        unius minimae ut in subiecto exemplo, earundem proportionum signis praemunito. Est autem in
        his animadvertendum quod sublato per primam supradictarum proportionum dimidio cuiuscumque
        figurae binariae secundum valorem quod est ei proprium, illa deinceps in residuo eiusdem
        figurae nihil agat vel operetur, quamquam enim breves duarum semibrevium ad unam illarum
        virtute eiusdem proportionis reducantur. Ipsa tamen semibrevis sic considerata integram
        receipit percussionem, qui per se existens in minimam necessario conversa dimidiam tamen
        haberet. Signatur autem hoc modo: [Cdim4/3].</p>
      <p xml:id="GUIARS80078">Exemplum sesquitertiae sub proportione dupla constitutae</p>
      <p xml:id="GUIARS80079">[CCMP/CT8:28; text: Tenor] <figure>
          <graphic url="/images/GUIARS8_11GF.gif"/>
        </figure></p>
      <p xml:id="GUIARS80080">
        <pb n="[29]"/>[CCMP/CT8:29]</p>
      <p xml:id="GUIARS80081">De signis proportionum et earum demonstrationibus. Capitulum XV.</p>
      <p xml:id="GUIARS80082">Quamquam autem de proportionum superius descriptarum signis figurarum
        diminutionem secundum valorem demonstrantibus singulatim dictum fuerit, nunc etiam illa
        repetere non erit inutile.</p>
      <p xml:id="GUIARS80083">Dupla igitur, quae prima omnium est quoniam duorum ad unum est
        comparatio, per numeri binarii et unitatis figuras ostenditur, ut hic: 2/1, aut saltem per
        maiorem illarum, prout usus obtinuit. Et quoniam non est duplum praeter dimidium, potest
        etiam per circulum aut semicirculum linea intersectum, quod nimium vulgatum est, alio
        istorum modorum demonstrari, scilicet: [Odim,Cddim,Cdim].</p>
      <p xml:id="GUIARS80084">Tripla autem per ternarii numeri et unitatis figuras: 3/1.</p>
      <p xml:id="GUIARS80085">Si autem quadrupla fuerit per quaternarii et unitatis signa: 4/1. Aut
        etiam per dupli et dimidii caracteres simul, ut hic: [2Cdim] vel e <pb n="[30]"/>contra
        [Cdim2].</p>
      <p xml:id="GUIARS80086">Quadrupla enim nihil aliud est quam bis dupla. Si autem post haec duo
        signa quomodocumque distributa etiam alterum illorum describatur, statim in octuplae transit
        demonstrationem, quemadmodum enim secundum supradictorum signorum duplam per medium dividit
        ut dimidii dimidium, id est, quadruplam, efficiat, ita et tertium ipsam quadruplam in duo
        aequa eadem ratione patietur.</p>
      <p xml:id="GUIARS80087">Qua in re quosdam vidimus errasse, existimant enim licet in cassum per
        tertium signum ad simplicem duplam redire, verum enim si inter secundum atque tertium signum
        quaedam notulae ut in prima illarum consideratione inserte inveniantur, tunc recte fieri
        potest.</p>
      <p xml:id="GUIARS80088">Similiter autem modo in octupla atque sedecupla vertendum est. Si
        autem sesquialtera fuerit, per ternarii et binarii numeri figuras 3/2 demonstratur, aut ut
        in consuetudinem ventum est, saltem per maiorem illarum quamquam improprie. Eadem enin
        figura etiam triplam intelligere possumus. Quidam autem quot tempora sesquialtera habuerit,
        tantarum unitatum figuris superflue tamen illam demonstrant. Non enim numerum notularum
        illius sed eius tamen relationem quaerimus quam per simplices ipsius terminos qui et radices
        appellantur promptius quia prius natura demonstratur.</p>
      <p xml:id="GUIARS80089">Quidam autem quando sesquialtera ipsa respective tamen sumitur, de qua
        nullum consulte dedimus exemplum, per semicirculum punctum in medio habentem ad circulum
        absque puncto antecedentem conversim positum, ut hic: [O,CLd]. Illam demonstrant ut tamquam
        temporis imperfecti ad perfectum et prolationis perfectae ad imperfectam comparatione, eadem
        proportione sibi opponantur. Et quidam per semicirculum iterum cum puncto ad simplicem
        semicirculum: [C,CLd], tamquam in prolatione tamen sesquialteram custodientes.</p>
      <p xml:id="GUIARS80090">In sesquitertia vero per quaternarii numeri et ternarii figuras quando
        sui ipsius gratis ponitur recte demonstratio fit 4/3. Quando autem e contra, id est,
        respective describitur, de qua nullam fecimus mentionem, tunc <pb n="[31]"/>solet per
        semicirculum absque puncto conversim ad circulum etiam sine puncto vel semicirculum cum
        puncto positum ostendi, ut hic: [O,CL],[Cd,CL].</p>
      <p xml:id="GUIARS80091">Demonstrant enim maiorem illius terminum a binario numero in seipsum
        multiplicato originem habere et ad ternarium vel in tempore vel prolatione antecedente
        existentem relationem facere.</p>
      <p xml:id="GUIARS80092">Similter autem quando post sesquialteram respective sumptam ad
        binarias per medium secundum valorem intersectas redeunt figuras, quidam eodem semicirculo
        converso [CL] duplam demonstrare nec tamen improprie contendunt et quidam quadrumplam, quod
        nulla ratione defendi posse videtur.</p>
      <p xml:id="GUIARS80093">De tertia et ultima figurarum consideratione, quae est secundum
        valoris augmentum. Capitulum XVI.</p>
      <p xml:id="GUIARS80094">Tertia et ultima figurarum consideratio est secundum valoris augmentum
        quae per oppositum praecedentis efficitur. In illa enim per duplum, triplum aut alium
        superius dictorum modorum maiorem numerum minori comparando ac maiorem pro minori figuram
        describendo praecedimus in ista; autem e contra. Vero enimvero quamvis in huiusmodi
        figurarum contemplatione in proportiones minoris inaequalitatis incidere videamur, maiores
        tamen nostri etsi modernorum quibusdam alia mens atque operatio quamquam non recta fuerit,
        numquam illarum nominibus in hac facultate utendum esse, ita ut subduplam, subtriplam et ita
        in caeteris dicamus, sed neque earum signis optime statuerunt.</p>
      <p xml:id="GUIARS80095">Nullam enim ut in descriptione consonantiarum et earum elementorum
        patuit, habent in illa potestate, unde loco dictarum proportionum et earum nominum, his
        superscriptionibus duntaxat uti dictissime decreverunt, "Crescit in duplo," "Crescit in
        triplo," atque ita in amplius secundum augmentationis modum quod a sapientibus modulatorum
        ad hanc usque diem recte observatum est. Quare relinquitur necessario ut genera ipsa minoris
        inaequalitatis, id est, submultiplex, subsuperparticulare et reliqua, de consideratione
        arithmetici tamen existant. Has autem figurarum augmentationes quidam etiam nostrorum
        temporum modulatores per circulum aut <pb n="[32]"/>punctum in medio habentes intelligi
        voluere, quod hoc tempore nimium vulgatum est.</p>
      <p xml:id="GUIARS80096">De canone. Capitulum XVII.</p>
      <p xml:id="GUIARS80097">Canones autem multos imo etiam quam plurimos in cantu mensurabili a
        quibusdam ita scienter conflatos esse novimus, ut nec laudem eorum positionem reperienti nec
        e contra inferant vituperationem non invenienti. Constat enim ex verbis divinativis ad
        quorum intelligentiam scientia nemo potest pervenire, unde siquis unum, siquis vero duos vel
        tres aut quantoslibet illius modi confectos, id est, eorum sensum experiendo inveniat,
        numquam tamen ad universale quiescens in anima ut inde artem efficiat poterit devenire.
        Errant igitur huiusmodi conflatores atque quid per nomen importatur ignorantes graviter
        peccant. Canon enim graece, latine regula dicitur. Regula enim in quacumque facultate est
        norma, per quam in aptam deducimur eorum de quibus in illo tractatur cognitionem.</p>
      <p xml:id="GUIARS80098">Inde enim Boethius, libro primo, Pithagoram regulam musices "...quam
        nullum inquirentem dubio fallat iudicio..." adinvenisse inquit. Canones igitur in melorum
        cantus mensurabilis confectione, siquis ad novitiorum exercitationem vel instructionem recte
        edere voluerit, verbis claris et aptis atque ab arte praecedentibus illos instituat.</p>
      <p xml:id="GUIARS80099">Quod genus est.</p>
      <p xml:id="GUIARS80100">Si per medium decantandum melum constituerit volens signis duplae
        proportionis illum demonstrare, tunc his verbis aut similibus ad pedem meli descriptis uti
        poterit, cantetur in proportione dupla vel etiam effectum pro causa accipiendo, cantetur sub
        diapason consonantia, vel cantetur in prima multiplicis generis specie, si tripla fuerit,
        cantetur in proportione tripla, vel sub diapason diapente, vel in secunda multiplicis
        generis specie. Et ita in reliquis cantetur in proportione quadrupla, vel cantetur sub
        bisdiapason, vel cantetur in tertia eiusdem <pb n="[33]"/>generis specie, cantetur in
        proportione sesquialtera, vel cantetur sub diapente consonantia, vel cantetur in prima
        superparticularis generis proportione. Proinde cantetur in proportione sesquitertia, vel
        cantetur sub diatesseron consonantia, vel cantetur in secunda superparticularis generis
        specie.</p>
      <p xml:id="GUIARS80101">Ut enim a Boethio, libro primo, optime dicitur: "Dupla in numeris
        diapason est in sonis, tripla diapason diapente, quadrupla bisdiapason, sesquialtera
        diapente, sesquitertia diatesseron." Deinde autem poterit nominibus chordarum citherae, de
        quibus libro secundo dictum est, uti, aliam, scilicet, pro alia in confectione atque
        principio meli adaptando et reliquas sequentes eodem ordine. Si enim melum primi modi
        conflare ac omnem contrapunctum pariforma illi eiusdem toni melo semper permanente
        describere poterit. Verum enimvero quoniam hoc modo illum cantando ipse per omnia dissonare
        inveniretur, tunc his verbis aut similibus in fine tenoris descriptis utatur, "Praetermissa
        proslambanosmenon sume tibi lycanos ypaton," ab hac enim incipiendum erat. Et ita in amplius
        semper per diatesseron intensam caeteras transferendo chordas. Sed inter haec cavendus est
        error illorum summopere qui proslambanomenos ita per eius syllabas quemadmodum per consueta
        nomina vocum decantant, similiter autem hypate ypaton, et ita consequenter quorum tam
        crassam supinamque ruditatem non possum non satis mirari, singularium enim chordarum nomina
        tantum sunt, ut ostensum est.</p>
      <p xml:id="GUIARS80102">Praeterea si tenorem cuiuscumque meli modi perfecti instituat, in quo
        longae ternarii valoris, id est, trium brevium, existunt, poterit modulator in terminis
        trium vocum illas statuere, in quibus prima immobili permanente, reliquas in locum quem
        unamquamque illarum secundum ordinem horum nominum, ut, re, mi, fa, sol, la viderit
        possidere mente transferre, et ita contrapunctum illi adaptare. At si duae tantum quocumque
        in loco fuerint voces, tunc loco tertiae pausa unius temporis describatur. Quare <pb
          n="[34]"/>si in a la mi re, g sol re ut atque f fa ut, tunc secunda vox primi termini erit
        in e remissa, tertia vero in d. Consequenter autem secunda secundi termini erit in d tertia,
        quidem in c ubi etiam secunda tertii decantabitur. Et quoniam breves ipsae partes sunt
        longarum, simili canone modulator ipse poterit uti, "Ab alto descendentes longae fecerunt
        proles suas in locum quem fundarunt illis."</p>
      <p xml:id="GUIARS80103">Hic est igitur modus recte instituendi canones qui secundum hanc
        formas terminis artis semper observatis in infinitum variari potest. Atque hic est.</p>
    </body>
  </text>
</TEI>

<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Discantus positio vulgaris</title>
        <title type="abbrev">DISPOS</title>
        <author>Anonymous</author>
        <date notBefore="1200" notAfter="1299">13th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Bradley Jon Tucker</persName>
        </respStmt>
        <respStmt>
          <resp>C</resp>
          <persName>Jan Herlinger</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1991</date></editionStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          1:94â€“97. </bibl>
        <bibl type="work">
          <title>Anonymous: Discantus positio vulgaris</title>
          <idno type="LML">DISC. POS. VULG.</idno>
        </bibl>
        <listWit>
          <witness>
            <idno type="RISM">F-Pn Lat. 16663, 64v-66v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="DISPOS0001">
        <pb n="[94]"/>Discantus positio vulgaris.</p>
      <p xml:id="DISPOS0002">Viso igitur quid sit discantus, quedam precognitiones sunt vidende. Est
        autem discantus diversus consonus cantus. Scire etiam opportet quid sit sonus, et quot sint
        soni; quid mensurabile, et quid ultra mensuram; quid ligatura et quomodo habeat proferri;
        quid consonantia, et quid dissonantia.</p>
      <p xml:id="DISPOS0003">Sonus est duarum vocum vel plurium in eodem puncto vel in diversis
        conjunctio. Soni sunt IX, scilicet unisonus, semitonium, tonus etc.</p>
      <p xml:id="DISPOS0004">Mensurabile est quod mensura unius temporis, vel plurium mensuratur. Ultra
        mensuram sunt que minus quam uno tempore et amplius quam duobus mensurantur; ut semibreves
        que sic figurantur: [S,S,S on staff2], et longa quam longa subsequitur; habet enim tria
        tempora, ut hic [L,L,L on staff2].</p>
      <p xml:id="DISPOS0005">Ligatura est plurium notarum invicem conjunctarum ligatio, que quidem in
        unisono fieri non debet. Ligantur enim voces duo et duo, tres et quatuor, de quibus talis
        datur regula.</p>
      <p xml:id="DISPOS0006">Quecunque due note ligantur in discantu, prima est brevis, secunda longa,
        nisi prima grossior sit secunda, ut hic : [Lig2MXart].</p>
      <p xml:id="DISPOS0007">
        <pb n="[95]"/>Quando autem tres , si pausa precedit, prima est longa, secunda brevis, tertia
        longa. Si nota longa precedit, prime due sunt breves, tertia longa; quam si nota longa
        sequitur , tertia erit longior longa; si vero quatuor ligata fuerint, omnes sunt breves.</p>
      <p xml:id="DISPOS0008">Quod si plures quam quatuor fuerint, tunc quasi regulis non subjacent; sed
        ad placitum proferuntur, que etiam ad organum et conductum pertinent singulariter.</p>
      <p xml:id="DISPOS0009">Item consonantia est diversarum vocum in eodem sono, vel in pluribus
        concordia.</p>
      <p xml:id="DISPOS0010">Inter concordantias autem tres sunt ceteris meliores, scilicet unisonus,
        diapente et diapason. Ceteri vero modi magis sunt dissonantie quam consonantie; tamen
        secundum magis et minus, unde major videtur dissonantia in tono, quam in aliquo alio
        modo.</p>
      <p xml:id="DISPOS0011">Propterea notandum quod omnes note plane musice sunt longe et ultra
        mensuram, eo quod mensuram trium temporum continent.</p>
      <p xml:id="DISPOS0012">Omnes autem note discantus sunt mensurabiles per directam brevem et
        directam longam; unde sequitur quod super quamlibet notam firmi cantus ad minus due note,
        longa scilicet et brevis, vel aliquid his equipollens,ut quatuor breves,vel tres cum plica
        brevi, proferri debent; que etiam convenire debent in aliqua dictarum trium
        consonantiarum.</p>
      <p xml:id="DISPOS0013">Sic autem ascendere et descendere debet discantus. Omnis enim cantus
        ascendit vel descendit per aliquem dictorum IX modorum, vel facit unisonum.</p>
      <p xml:id="DISPOS0014">Sciendum infra quod omnes note impares, he que consonant, melius consonant,
        que vero dissonant, minus dissonant, quam pares. Unde si ascendat vel descendat de quinta in
        unisonum, per tertiam debet ascendere vel descendere; verbi gratia: si firmus cantus habeat
        duas notas unisonas in quacunque clavi, puta in F gravi, et discantus cum prima illarum sit
        in quinta, puta in c acuto, velitque descendere in unisonum cum secunda, per tertiam, id
        est, per c acutum, debet descendere et e converso ascendere.</p>
      <p xml:id="DISPOS0015">Si vero super easdem duas notas unisonas de diapason descendat in diapente,
        puta de f acuto in c acutum, per tertiam a diapente, id est per e acutum, debet descendere,
        et e converso de diapente in diapason.</p>
      <p xml:id="DISPOS0016">Item si firmus cantus ascendat per semitonium, puta de E gravi in F grave,
        et discantus sit in diapason, puta in e acuto, descendat in ditonum, scilicet in c, per
        secundam, scilicet in d, a dupla, et habebit diapente.</p>
      <p xml:id="DISPOS0017">Si autem e converso descendat in firmo cantu per semitonium, et discantus
        sit in diapente, e converso in ditonum debet ascendere, ut habeat diapason.</p>
      <p xml:id="DISPOS0018">Item si ascendat per tonum, puta de C in D, et discantus sit in diapason,
        in semiditonum per secundam debet descendere, et habet diapente, et e converso discantus,
        exeuns in diapente, ascendat semiditonum, ut habeat diapason, si cantus per tonum
        descendat.</p>
      <p xml:id="DISPOS0019">Item si ascendat per semiditonum, tunc per tonum descendat; et converso, si
        per semiditonum cantus descendat.</p>
      <p xml:id="DISPOS0020">Item si ascendat per semiditonum, tunc per tonum descendat, et converso, si
        per semiditonum cantus descendat.</p>
      <p xml:id="DISPOS0021">Item si ascendat per ditonum, descendat per semitonium; si descendat, e
        converso ascendat.</p>
      <p xml:id="DISPOS0022">Item, si ascendat cantus per diatessaron, stet <pb n="[96]"/>discantus in
        eadem; et eodem modo si descendat.</p>
      <p xml:id="DISPOS0023">Item si firmus cantus ascendit in diapente, discantu exeunte in diapason,
        ascendat et ipse discantus tonum vel descendat diapason. Si vero descendat, tunc e converso
        ascendat.</p>
      <p xml:id="DISPOS0024">Item si per semitonium cum diapente ascendat, tunc et ipse in semiditonum
        per secundam ascendit, vel duplex diatessaron descendat. Si vero descendat, tunc e converso
        descendat quantum ad semiditonum, et ascendat quantum ad duplex diatassaron.</p>
      <p xml:id="DISPOS0025">Item si ascendat per tonum cum diapente, tunc et ipse ascendat per secundam
        in ditonum, vel duplex diatessaron descendat. Si vero descendat, tunc e converso descendat
        quantum ad ditonum, et ascendat quantum ad duplex diatessaron.</p>
      <p xml:id="DISPOS0026">Item si ascendat per duplex diatessaron, tunc descendat per tonum cum
        diapente; et e converso ascendat, si descendat.</p>
      <p xml:id="DISPOS0027">Item si ascendat per diapason, tunc discantus in diapente descendat, et e
        converso ascendat, si cantus descendat.</p>
      <p xml:id="DISPOS0028">Quibus visis et memorie commendatis totam discantandi artem habere poterit,
        arte usui applicata.</p>
      <p xml:id="DISPOS0029">Discantuum vero alius pure discantus, alius organum, quod est duplex
        scilicet organum duplex, (sic) et quod pure organum dicitur</p>
      <p xml:id="DISPOS0030">Item alius conductus, alius mothetus, et alius est ochetus. Discantus ipse
        est idem in pausis, sed diversus in notis, consonus cantus sicut cum aliquis cantus
        ecclesiasticus in quinta, octava et duodecima discantatur.</p>
      <p xml:id="DISPOS0031">Duplex organum est idem in pausis, non autem in notis, eo quod ducte longe
        sunt in tenore. In discantu vero duplex, et a primo diversus consonus cantus.</p>
      <p xml:id="DISPOS0032">Pure organum est, quando cuilibet note de plano cantu ultra mensuram
        existenti correspondent de discantu due note, longa scilicet et brevis, vel his aliquid
        equipollens, ut superius est ostensum.</p>
      <p xml:id="DISPOS0033">Conductus autem est super unam metrum multiplex consonans cantus, qui etiam
        secundarias recipit consonantias.</p>
      <p xml:id="DISPOS0034">Motetus vero est super determinatas notas firmi cantus mensuratas, sive
        ultra mensuram, diversus in notis, diversus in pausis, multiplex consonans cantus.</p>
      <p xml:id="DISPOS0035">Cujus quidem modi sunt VI.</p>
      <p xml:id="DISPOS0036">Primus scilicet constans ex una longa et alia brevi. Secundus scilicet ex
        una brevi et alia longa. Tertius ex una longa et duabus brevibus. Quartus ex duabus brevibus
        et una longa. Quintus ex omnibus longis. Sextus autem ex omnibus brevibus et
        semibrevibus.</p>
      <p xml:id="DISPOS0037">De quibus in comparatione ad tenores tales dantur regule. Et primo de primo
        modo; cujus quidem tenora aliquando concordat cum moteto in notis, sicut hic: Virgo decus
        castitatis. Et tunc semper nota longa de motheto note longe correspondet de tenore, et
        brevis brevi, et e converso. Pausa vero utriusque valet unam brevem, nisi simul pauset
        uterque cum tripla; et tunc pause cantus ecclesiastici tenentur ad placitum.</p>
      <p xml:id="DISPOS0038">Aliquando vero tenor constat ex notis omnibus longis, sicut tenor motheti:
        O maria maris stella. Et tunc semper nota longa cum brevi de motheto, uni tantum note longe
        de tenore correspondet, et e converso. Pausa vero utriusque est longa, nisi simul cum tripla
        pauset uterque, et tunc sicut prius.</p>
      <p xml:id="DISPOS0039">Item secundi modi tenor aliquando cum moteto convenit in notis, sicut hic
        in parte: In omni fratre tuo sum et Gaude chorus omnium.</p>
      <p xml:id="DISPOS0040">Aliquando vero disconvenit constans, scilicet ex omnibus longis, et tunc
        semper totum primo modo fit oppositum; in pausis tamen utrisque conveniunt.</p>
      <p xml:id="DISPOS0041">Similiter et tercii modi tenor cum convenit cum <pb n="[97]"/>moteto, sicut
        hic: O natio nefandi generis; tunc semper singule longe note de moteto, singulis notis de
        tenore, et breves brevibus correspondent.</p>
      <p xml:id="DISPOS0042">Cum vero tenor constat ex notis omnibus longis, sicut hic: O maria beata
        genetrix; tunc semper una longa nota de tenore valet aliam longam de moteto. Sequens longa
        de tenore, duas breves de moteto, et e converso. Quod etiam pause valere debent, nisi simul
        cum tripla pauset uterque, et tunc sicut et antea.</p>
      <p xml:id="DISPOS0043">Quartus vero modus, sive cum tenore in notis conveniat, sive non, et etiam
        in pausis, totum tertio tenet oppositum.</p>
      <p xml:id="DISPOS0044">Quintus vero et sextus modus disconvenientes, et etiam cum tenuris
        convenientes in pausis, et in triplis, etiam aliorum modorum qualiter concordari debeant,
        potest colligi ex jam dictis.</p>
      <p xml:id="DISPOS0045">Item ochetus est super tenorem uniuscujusque modi motetorum absque pausa
        diversus et consonus cantus.</p>
      <p xml:id="DISPOS0046">Hec est prima positio. Qua quia quedam nationes utuntur communiter, et quia
        antiquior est omnibus, vulgarem esse diximus; sed quoniam defectuosa est, ideo positionem
        que Johannis de Garlandia est, subvehimus.</p>
    </body>
  </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Commentum in musicam speculativam Iohannis de Muris]</title>
        <title type="abbrev">WENCOM</title>
        <author><persName>Wenceslaus de Prachatitz</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Anastasia Arapova</persName>
        </respStmt>
        <respStmt>
          <resp>Corrector</resp>
          <persName>Mark Butler</persName>
        </respStmt>
        <respStmt>
          <resp>Corrector</resp>
          <persName>Peter Slemon</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2001">2001</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Gerhard Pietzsch, "Die Pflege der Musik an den Universitäten bis zur
          Mitte des 16. Jahrhunderts," <emph>Mitteilungen des Vereines für Geschichte der Deutschen
            in Böhmen</emph> 73 (1935): 112-18, 112–18. </bibl>
        <bibl type="work">
          <title>Wenceslaus de Prachatitz: Commentum in musicam speculativam Iohannis de
            Muris</title>
          <idno type="LML">WENCESL. PRACH.</idno>
        </bibl>
        <listWit>
          <witness>
            <idno type="RISM">CZ-Pu V. F. 6 (928), 26v-28v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="WENCOM0001">
        <pb n="[112]"/>Qvia exposicioni Musice communis, cuius auctor extitit Magister venerandus et
        dominus Johannes de Muris intendimus, primitus quid sit Musica, et vnde dicatur, quomodo
        quoque diuidatur, et que eius vtilitas. Qui quoque eius auctores et Inventores extiterunt,
        est nobis breuissime disserendum. Quantum ad primum Musica sic diffinitur. Musica est
        scientia consonanciarum, <pb n="[113]"/>et proporcionum speculatius, vel Teste Ysidoro
        Ethymologiarum libro tertio capitulo decimoquinto Musica est pericia modulacionis sono
        cantuque consistens, duplicem posui diffinicionem propter duplicem musicam, quia alia est
        Theorica seu speculatius que consistit in numerorum et proporcionum speculacione, de qua
        Magister noster cuius lecture ad presens intendimus per totum suum presentem libellum,
        quantum ad primum docet et pertractat, altera uero est practica, cuius tota uis in praxi
        consistit Iupraxi dico vocum uel quorumlibet instrumentorum Musicalium cum vocis seu corde
        eleuacione uel depressione, propter quod a Gwidone in sua Musica sic diffinitur. Musica est
        motus vocum per arsim et thesim regulatus id est per eleuacionem et deposicionem vocis atque
        soni. Dicitur autem musica a mois quod est aqua, quia Teste Ysidoro ubi supra tractat, de
        vocibus uel proporcione vocum, et sine humoris beneficio, nulla cantilena uel vocis stet uel
        subsistat delectacio, vel dicitur ab aqua, quia vsus musice prima fuit tractus ab ydraulicis
        id est aquaticis instrumentis, vbi fit sonitus. ab impetu aque factus, sonorum quorundam per
        arsim et thesim ad similitudinem vocis humane formaturis, vel Musica idem est quod
        sapiencia, et eciam dicitur per deriuacionem a musis que sunt causa uel Instrumentum
        sapiencie et eloquencie. Muse autem appellate sunt, apotoy muson id est a querendo, eo quod
        per eas tamquam artis magistras, sicut antiqui voluerunt, vis carminum vocisque modulacio
        quereretur. Eciam Musica ut quidam volunt dicitur a Musa que est instrumentum quoddam
        musice. decenter satis et iocunde clangens. Est enim musa quoddam instrumentum, omnia musice
        superexcellens instrumenta. Quippe que omnium vim atque modum in se continet humano siquidem
        inflatur irsip tu, ut Tibia. manu temperatur ut phiala, folle concitatur ut organa, vnde a
        greco mesa id est media musa dicitur eo quod sicut in aliquo media diuersa coeunt spacia,
        ita et in musa multimoda conueniunt instrumenta. Non ergo incongrue a principalitate sua
        musica nomen sortita est. Alij eciam musicam quasi modusicam a modulacione interpretantur.
        Alij quasi moysicam ab aqua que moys appellatur nuncupari opinantur. Alij musicam quasi
        mundicam a mundi id est celi cantu dictam putant, qui cantus ex subita celi circumgiracione
        generatur. Tripartitur autem musica, quia alia est mundana, alia humana, et tercia
        Instrumentalis Mundana musica considerat proporciones elementorum planetarum et temporum,
        humana considerat proporciones humanarum virium ad *animam*, et eciam corporis ad animam.
        Instrumentalis considerat proporciones vocum et sonorum. Et harum quelibet subdiuditur.
        Mundana quippe musica, que consistit in elementorum, planetarum et temporum varietate,
        tripartitur quia alia est musica mundana elementaris alia planetica, et tercia <pb n="[114]"
        />temporalis. Elementaris est que considerat proporcionem elementorum, secundum numerum,
        ordinem, et qualitatem, secundum numerum quia quatuor sunt scilicet (fol. 27r) Ignis. aer.
        aqua atque terra. Secundum qualitatem autem, quia singulum eorum alij corespondet, et se
        confederat in aliqua qualitate, ut ignis aeri in caliditate que aque in humiditate, que
        terre in frigiditate, et ediuerso, per alias qualitates dicendum vt puta ignis ab aere qui
        humidus, per siccitatem se distinguit, et ita in singulis, ecce proporcio et disproporcio
        eorundem. Secundum uero ordinem. Cum ignis supremum locum obtineat inter elementa, terra
        infimum possideat locum, aqua et aer mediote*nus* includantur. Planetica autem est que
        considerat proporcionem planetarum scilicet distancias, consonancias, motus, et cursus
        numerales, et violentos eorundem. Sed temporalis est que considerat proporcionem temporum,
        quomodo scilicet vnum tempus succedat alij. Et quomodo insuper vnum tempus adequatur alteri
        in aliqua principalium qualitatum vt verbi gratia vernum tempus estati in caliditate. et
        hiemi in humiditate et sic conuenienter. Et tantum dictum sit de musica mundana. Musica
        autem humana similiter triformis est. Est nempe alia corporalis, alia spiritualis, et alia
        tercia mixta. Corporalis considerat proporciones humorum in corpore, quomodo scilicet
        singulus humorum, alij correspondet, in aliqua premissarum qualitatum, ut verbi gratia
        Colera sangwini in caliditate, sangwis flecmati in humiditate et cetera conuenienter.
        Spiritualis autem: considerat proporciones et consonancias virium anime et successiones siue
        ordinem apprehensionis. Mixta uero considerat porporciones et consonancias corporis ad
        animam, et econtra, nisi etenim interuenirent quedam proporciones et vincula, nunquam
        possent ad invicem copulari, vnde maximus est dolor quando dissoluuntur huiusmodi
        proporciones, ut experiencia circa mortem luculentissime id declarat, et tantum de musica
        humana. Instrumentalis autem musica que considerat proporciones et sonos vocum. Bipartitur
        quia alia est artificialis, alia naturalis. Artificialis musica est que arte et ingenio
        humano excogitata et inventa est considerans proporciones et consonancias vocum et sonorum,
        que consistunt in quibusdam manufactis instrumentis. Et diuiditur in tria scilicet in
        flatile, tensibile, et percussibile, flatile dicitur quod in pulsu aeris uel alicuius
        spiritu, ad sonum impellitur, ut in organis. in tubis. fistulis et ceteris. Percussibile
        vero, quod percussione ad sonum compellitur ut in quibusdam eneis vasis, ut tympanis et
        ceteris Tensibile vero quod extensione cordarum ad sonum disponitur, ut sunt musica
        instrumenta cordata, scilicet citare psalteria. Rotte et sic de alijs Quorum instrumentorum
        musicalium, quedam eorum sonoritate sua, sunt monentia ad risum, et gaudium, ut penthasone,
        cithare et huiusmodi quedam ad fletum ut fistule, quedam ad ferocitatem bellicam ut clangor
        tube et huiusmodi. Naturalis autem musica est que nullo instrumento <pb n="[115]"/>musico,
        nullo digitorum tactu, nullo humano inpulsu resonat, sed diuinitus aspirata dulces modulatur
        modos. Et haec musica naturalis similiter tripartitur, quia alia est in celi motu, alia in
        humana voce, alia in irracionabili creatura.</p>
      <p xml:id="WENCOM0002">De Musica naturali in humana voce, nulli dubium, hec enim considerat
        proporciones vocum, que ab animali proferuntur, et consistit in naturalibus instrumentis,
        quibus vox formatur, qualia sunt repercussio duorum labiorum in modum cimbalorum pulsus
        quatuor dencium anteriorum, plectrum lingwe, canale seu concawum gutturis, et anhelicus seu
        adiutorium pulmonis in modum follis aerem recepientis et reuerberantis, hijs nimirum vox
        humana formatur. Et sine hijs cantus verus et vox formata esse non potest.</p>
      <p xml:id="WENCOM0003">De Musica autem naturali in irracionabili (fol. 27v) creatura similiter
        nulli dubium, sicut in avibus, ut Merulis, philomenis et sic de alijs ymo patet et in
        piscibus, qui maxime suauiter musicis vtuntur cantilenis ac si sint puelle, que cum maxima
        disciplina et exercicio didicissent et tales sunt Sirene secundum, quod multociens naute
        ceterique cum eis experti sunt. Sed quod musica naturalis sit in motu celi, hac
        argumentatione ut eciam vult Gwido in sua musica a pitagoricis deprehenditur fore Quomodo
        inquiunt potest esse, quod tam velox celi machina tanto silentique cursu moueatur. Et
        subdicitur. Et si sonus ille ad aures nostras non perueniat nullomodo potest esse quod tam
        velocissimus cursus sono careat. Stante illo infertur quod ibi est suawissima ac
        delectabilissima naturalis musica, quia corpora eorum per que fit sonus sunt subtilissima
        igitur, ut patet eciam in istis inferioribus. Subtilius enim corpus subtiliorem reddit
        sonum, hec autem naturalis musica fit tripartita, adhuc aliomodo sic potest tripartiri, quia
        alia est metrica, alia mellica, et tercia Ricmica nuncupatur. Metrica est que considerat
        proporciones pedum in metro. hac siquidem musica metra consistunt, quia in arsi et thesi id
        est in eleuacione et depressione sillabarum quantum ad correpcionem et produccionem
        earundem. Ricmica considerat proporciones et conueniencias sillabarum et eciam diccionum,
        sibi in consonancia respondencium quantum ad Ricmum.</p>
      <p xml:id="WENCOM0004">Cuius valde diuersa sunt genera, ut habet videri in multis locis, et
        presertim in autore laborinti, qui plurima talium Ricmorum genera summarie recollegit.
        Mellica vero que vocum suauitates contuetur adhuc tripartitur, quia alia dicitur musica
        mellica Cromatica, alia diatonica, et tercia Enarmonica, de quibus speciebus late patebit
        infra libro seu tractatu secundo, et etiam patuit supra in tractatu musico qui sic incipit
        Crebris siquidem rogatibus et cetera capitulo secundo quod est de diuisione musice vbi sciam
        patet, qui fuerunt Inuentores et auctores artis musice, secundum omnia sua genera iam dicta.
        Et ibidem sciam ponitur, adhuc alia magis succincta musice diuisio, recepta ab Isidoro libro
        Ethimologiarum tercio capitulo duodevicensimo, et alia plura ibidem ponuntur, dictam
        diuisionem magis succinctam consequencia que ibidem requirantur.</p>
      <p xml:id="WENCOM0005">De vtilitate autem artis <pb n="[116]"/>musice, require similiter in
        tractatu premisso musico, que hic replicare feret nimis longum, et hoc in capitulo tercio
        dicti Tractatus qui incipit ut dictum est. Crebris siquidem rogatibus et cetera vbi et alia
        pluria hic recitanda inprompto parata poterit reperiri et cetera. Istis sic breuiter
        premissis ad textum accedamus. Circa cuius principium, more aliorum librorum solito, quinque
        inquiruntur, videlicet Titulus, vtilitas in communi Intencio. Que et quot cause cui parti
        philosophie subiaceat, vnde titulus est talis Incipit musica Magistri Johannis de Muris, de
        Inuentoribus autem artis musice multi multipliciter locuntur. Nam ut volunt Theologi, primus
        inventor eius fuit Tubal de stirpe Cain, ut testatur ipse Moyses in Genesi Sed philosophi ut
        greci dicunt pithagoram, et illud communiter dicitur esse tenendum ut eciam inferius
        apparebit. Alij uero ut Poete Orpheum, Aristoteles uero dicit secundo Methaphisice Thimoteum
        esse inventorem musice et sic de alijs, vnde ad diuersitatem illorum potest dici, quod
        parciatur ab illis inventoribus secundum quod et alie artes inventa est, preterea non
        curatur quis sed quid dicatur teste Seneca in breuiloquio uerborum, vtilitas in communi
        artis musice (fol.28r) est nouos cantus scire componere, et compositas licet inauditos eciam
        facilime adiscere et eciam emendare, vel vtilitas est sedacio passionum intellectualium.
        Intencio eius est ponere modos per quos facillime sciamus vocum consonancias
        consonanciarumque proporciones, tam speculatiue quam practice vel Intencio eius est nos
        nouos cantus informare componere, et compositos scire cantare.</p>
      <p xml:id="WENCOM0006">Deinde ad causas libri accedamus. Quoniam autem causa finali in humanis
        adinuencionibus nichil dignius reperitur, eo scilicet quod finit necessitatem eis, que sunt
        ad finem, finis autem mouet efficientem propter se ipsum. Eciam mouet efficientem. ut
        disponat materiam ad forme introduccionem. Igitur a causa finali tamquam a digniori nobis
        inchoandum est. Causa autem finalis huius libelli est, ut scita nouorum Cantuum
        composicione, et compositorum facillima informacione possimus nos post seriosorum operum
        grauamen refficere, ad bonosque mores transuertere Et ex eorum habitu ad regna demum
        celestia peruenire. Causa uero mouens efficiens est defectus, tam librorum in hac materia
        quam studencium. Mota uero Magister Johannes de Muris. Causa uero materialis, que et
        subiectum dicitur, secundum quod quidam volunt, sunt septem vocum discrimina ut eciam Gwido
        in sua Musica videtur hoc idem innuere. Et secundum hoc subordinaretur philosophie naturali.
        Sed circa hoc alij communiter loquentes dicunt, subiectum huius libri esse numerum sonorum.
        Et secundum hoc philosophie partim naturali, videlicet quantum ad sonum, et partim
        philosophie Mathematice quantum ad numerum subiaceret. Causa uero formalis est duplex,
        scilicet forma tractandi et forma tractatus, formam tractandi est modus agendi, qui est
        multiplex scilicet diuisius diffinitius, exemplorum positus et sic de aliis, ut patebit in
        processu legitime, forma uero tractatus consistit in diuisione libri, vnde iste liber diuidi
        potest in duos tractatus In primo ostendit quomodo consonancie consistunt in proporcionibus,
        et quomodo composite ex simplicibus generantur. In secundo tractatu ponit practicam ad
        diuersa instrumenta applicando, secondus tractatus incipit ibi. Deinde ad secundam partem
        qui est de diuisione Monocordi est nunc accedendum et cetera. Primus tractatus habet tria
        capitula, <pb n="[117]"/>primum est prohemiale, secundum est de preambulis, tercium est de
        Theoreumatibus, secundum Incipit ibi Omnem doctrinam omnemque disciplinam tercium ibi Que
        diapente sonat diapason facit superare Primum capitulum habet tres partes principales. In
        prima comparat potentias sensuum ad invicem. In secunda ostendit vtilitatem sciencie
        musicalis. In tercia ponit causam motiuam huius libri secunda ibi Quantam insuper
        efficaciam, tercia ibi verum quia istis diebus. Et ut ex prioribus patuit. Notandum quod
        duplex est musica practica videlicet et speculatiua Speculatiua est que ostendit quomodo
        consonancie consistant in proporcionibus debitis. Et quomodo fiant consonancie composite.
        Sed practica est de exercicio musice, et hoc in diuersis generibus instrumentorum. Et
        propterea posui eciam duplicem diffinicionem musice, vnam musice speculatiue conpetentem,
        aliam musice practicam De prima tractat tractatus primus ut dictum est, de secunda secundus,
        hijs sic breuiter expeditis sequitur textus.</p>
      <p xml:id="WENCOM0007">"T." Et si bestialium voluptatum per quas gustus et tactus suis
        irrefrenatis impetibus intellectum deiciunt, non immerito vituperantur excessus, iuxta illud
        Aristotelis Ethicorum primo Multi (fol.28v) quidem igitur bestiales vitam pecudum eligentes
        et cetera</p>
      <p xml:id="WENCOM0008">Non propter hoc visus et auditus qui purioris et amplioris ministerij
        comoditate Intellectui subseruiunt, ordinata et moderata dampnantur oblectamenta dicente
        Aristotele quarto Ethicorum de homine temperato. Quecumque ad sanitatem et bonam habitudinem
        existenciam prosequitur moderate ut oportet, visum eciam in nonnullis super auditum laudat,
        eo quod maxime cognoscere nos facit et plures rerum differencias nobis ostendit,
        Nichilominus experiencia teste, voces et omnino soni, humane artificialitatis subtilitate
        compositi, auditus adminiculo, dulcissimas intellectui amenitates seu iocunditates adducunt.
        Et post seriosorum operum labores, quos non continue potest humana tolerare natura,
        honestissime quietis beneficium tribuit intendenti. Quod et forsan poetice voluit signare
        vlixes, secundum recitacionem Aristotelis octavo Politicorum cum dixit optimam esse
        deduccionem quando gaudentibus hominibus congregati super tecta audiunt filomenam.</p>
      <p xml:id="WENCOM0009">"C." In qua prima parte comparat sensus ad invicem, principaliter
        auditum. ad gustum et tactum, et dicit. Quod cum hijs sensibus videlicet gustu et tactu
        communicamus cum bestijs. Sed per auditum ab eis differimus, secundum hoc, quia bruta non
        delectantur in suauibus cantus modulacionibus, nec in tristibus contristantur. Et eciam quia
        gustus et tactus ut dicit ipse vlterius intellectum impediunt. Et super eo allegat
        Aristotelem in loco ubi in textu. Non propter hoc visus dicit, quod visus et auditus multum
        deseruiunt intellectui, et hoc si illi eidem sensus moderate senciuntur, alias enim plus
        impedirent. Excellens enim sensibile corumpit sensum, visus enim hic probat quod visus
        nobilior est quam auditus. Et subdicit vlterius Nichilominus vbi probat quod auditus
        nobilior est secundum quedam sua officia quam visus dicens quomodo auditus nobis multas
        experiencias de sonis adducit, et diuersas cum hoc suauitates ac delectaciones ex vocum
        consonancijs, que per visum haberi non possunt ex sua <pb n="[118]"/>subtilitate iocundius
        administrat. Et in hoc quodammodo innuit primam vtilitatem. Et post seriosorum operum. Ponit
        vlterius innuendo secundam vtilitatem quasi velit dicere, priusquam homines non possunt
        continuum exercere laborem, opus fuit ut ipsis requies refeccionem tribuat post laborem. Et
        notandum quod dicit hic Seriosorum, vnde seriosorum, hic vult tantum id est operum eorum,
        que dependent ab anima. Et hoc est quod* sutores*, Carpentarii et Agricultores, et ceteri
        post eorum opera, non egent musicis instrumentis. Sed quam cito quilibet illorum se ponit ab
        opere statim dormit. Seriosi uero operarij id est speculatiui, ymaginacione videlicet
        plurimum laborantes propter species prius per ymaginacionem continuam impressas quietem
        habere non poterint nisi cetere delectabiles superueniant species, ad quas se conuertat
        animus, prioribus pretermissis, talibus autem est musica ut patet ex premissis. Et ergo
        allegat Magister noster vlixem secundum recitacionem Aristotelis quomodo ipse vlixes optima
        posuit hominum deduccionem in musica ubi dicit uerba vlixis. Quando gaudentibus hominibus
        congregati super tecta audiunt philomenam innuit id est armoniam musicalem.</p>
    </body>
  </text>
</TEI>

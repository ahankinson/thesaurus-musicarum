<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Musica speculativa</title>
        <title type="abbrev">MURMUSM_MMBAH165</title>
        <author>Johannes de Muris</author>
        <date notBefore="1300" notAfter="1399">14th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>T</resp>
          <persName>Oliver B. Ellsworth</persName>
        </respStmt>
        <respStmt>
          <resp>C</resp>
          <persName>Travis Yeager</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2008</date></editionStmt>
      <sourceDesc>
        <bibl type="edition"> Milan, Biblioteca Ambrosiana, MS H.165.inf, ff. 1r–16r. </bibl>
        <bibl type="work">
          <title>Iohannes de Muris: Notitia artis musicae</title>
          <idno type="LML">IOH. MUR. not.</idno>
        </bibl>
        <listWit>
          <witness>
            <idno type="RISM">A-SP Cod. 264/4 (27.2.25), 49v-56, 63v-66</idno>
          </witness>
          <witness>
            <idno type="RISM">B-Gu 70 (71), 48ra-49vb (Extraits)</idno>
          </witness>
          <witness>
            <idno type="RISM">F-Pn Lat. 7378 A, 59va-61ra</idno>
          </witness>
          <witness>
            <idno type="RISM">F-Pn Lat. 14741, VIr-v, VIII (Extraits)</idno>
          </witness>
          <witness>
            <idno type="RISM">F-TOm Ms. lat. 820, ?-25</idno>
          </witness>
          <witness>
            <idno type="RISM">GB-Ctc R.14.26, 107-118v</idno>
          </witness>
          <witness>
            <idno type="RISM">GB-Ob Bodley 77, 100-103v</idno>
          </witness>
          <witness>
            <idno type="RISM">GB-Ob Bodley 300, 115ra-118va</idno>
          </witness>
          <witness>
            <idno type="RISM">I-Ma H. 165 inf., 1r-v</idno>
          </witness>
          <witness>
            <idno type="RISM">I-Rvat Reg. lat. 1571, 1 (Extraits)</idno>
          </witness>
          <witness>
            <idno type="RISM">I-Sc L.V.30, 129v-135v</idno>
          </witness>
          <witness>
            <idno type="RISM">US-Cn Case Ms. 54.1, 1-6v (Extraits)</idno>
          </witness>
          <witness>
            <idno type="RISM">US-Wc ML 171 J 6 Case, 102v-109 (Extraits)</idno>
          </witness>
          <witness>
            <idno type="RISM">A-M Cod. 1916, 44-50 (Abrégés)</idno>
          </witness>
          <witness>
            <idno type="RISM">A-SP Cod. 264/4 (27.2.25), 37-49 (Versio A)</idno>
          </witness>
          <witness>
            <idno type="RISM">A-Wn Cod. 2433, 43-46v (Versio B)</idno>
          </witness>
          <witness>
            <idno type="RISM">A-Wn Cod. 5203, 128v-131 (Abrégés)</idno>
          </witness>
          <witness>
            <idno type="RISM">A-Wn Cod. 5274, 124-136 (Versio B)</idno>
          </witness>
          <witness>
            <idno type="RISM">A-Wn Cod. 5274, 138-154 (Versio A)</idno>
          </witness>
          <witness>
            <idno type="RISM">B-Br 14579/85, 48-54 (Versio A)</idno>
          </witness>
          <witness>
            <idno type="RISM">CH-BEb A 50, 205-213v (Versio B)</idno>
          </witness>
          <witness>
            <idno type="RISM">CH-E 689, 91-104v (Versio B)</idno>
          </witness>
          <witness>
            <idno type="RISM">CZ-Pak L. XXIX (1272), 77v-83 (Versio A)</idno>
          </witness>
          <witness>
            <idno type="RISM">CZ-Pu adlig. 44. E. 8 (2815), 58-65v (Versio A)</idno>
          </witness>
          <witness>
            <idno type="RISM">CZ-Pu V. F. 6 (928), 28-58v (Versio A)</idno>
          </witness>
          <witness>
            <idno type="RISM">D-B Ms. lat. fol. 600, 2v-11 (Versio A/B)</idno>
          </witness>
          <witness>
            <idno type="RISM">D-B Ms. lat. qu. 175, 157-192v (Versio A)</idno>
          </witness>
          <witness>
            <idno type="RISM">D-B Ms. lat. qu. 515, 1-13 (Versio B)</idno>
          </witness>
          <witness>
            <idno type="RISM">D-Dl C 99a, 58-69 (Versio A)</idno>
          </witness>
          <witness>
            <idno type="RISM">D-EF 2° 395, 207-214 (Versio A)</idno>
          </witness>
          <witness>
            <idno type="RISM">D-Halberstadt_ 217, 55-69? (Version not identified)</idno>
          </witness>
          <witness>
            <idno type="RISM">D-LEu 1469, 365-371v (Versio A)</idno>
          </witness>
          <witness>
            <idno type="RISM">D-Mbs Clm 6006, 170-175 (Abrégés)</idno>
          </witness>
          <witness>
            <idno type="RISM">D-Mbs Clm 24108, 1-27 (Versio A)</idno>
          </witness>
          <witness>
            <idno type="RISM">D-Mu 4° 743, 103-124v, 132-142v (Versio A)</idno>
          </witness>
          <witness>
            <idno type="RISM">D-Mu 4° 752, 43-84 (Versio A)</idno>
          </witness>
          <witness>
            <idno type="RISM">D-TRs Ms. 8° 1893/1481, 58v-68v (Versio A)</idno>
          </witness>
          <witness>
            <idno type="RISM">E-Sc 5-3-25, 91-101v (Versio A/B)</idno>
          </witness>
          <witness>
            <idno type="RISM">F-Pn Lat. 7207, 294-300 (Versio B)</idno>
          </witness>
          <witness>
            <idno type="RISM">F-Pn Lat. 7295, 100v-110 (Versio A/B)</idno>
          </witness>
          <witness>
            <idno type="RISM">F-Pn Lat. 7369, 29-45 (Versio B)</idno>
          </witness>
          <witness>
            <idno type="RISM">F-Pn Lat. 7378 A, 41v-45v (Versio B)</idno>
          </witness>
          <witness>
            <idno type="RISM">F-SDI 42, 107-117 (Versio B)</idno>
          </witness>
          <witness>
            <idno type="RISM">GB-Cfm Ms. 295, 10v-24v (Versio A)</idno>
          </witness>
          <witness>
            <idno type="RISM">GB-Eo Cr. 2.119, 1-12 (Version not identified)</idno>
          </witness>
          <witness>
            <idno type="RISM">GB-Gu 461, 42v-65 (Versio A/B)</idno>
          </witness>
          <witness>
            <idno type="RISM">GB-Ob Bodley 77, 95-99v (Versio A)</idno>
          </witness>
          <witness>
            <idno type="RISM">GB-Ob Bodley 300, 110ra-115ra (Versio B)</idno>
          </witness>
          <witness>
            <idno type="RISM">GB-Ob Canon. Misc. 339, 15-29v (Versio B)</idno>
          </witness>
          <witness>
            <idno type="RISM">I-Fr 734, 62-70v (Versio B)</idno>
          </witness>
          <witness>
            <idno type="RISM">I-Ma C. 241 inf., 126-132v (Versio A/B)</idno>
          </witness>
          <witness>
            <idno type="RISM">I-Ma H. 165 inf., 2-16 (Versio B)</idno>
          </witness>
          <witness>
            <idno type="RISM">I-Ma I. 232 inf., 67-73 (Versio B)</idno>
          </witness>
          <witness>
            <idno type="RISM">I-PIu 606 (IV.9), II/1-18 (Versio B)</idno>
          </witness>
          <witness>
            <idno type="RISM">I-Rvat lat. 5321, 12-20 (Versio B)</idno>
          </witness>
          <witness>
            <idno type="RISM">I-Rvat Pal. lat. 1377, 60-81 (Versio B)</idno>
          </witness>
          <witness>
            <idno type="RISM">I-Rvat Pal. lat. 1420, 68v-94v (Versio B)</idno>
          </witness>
          <witness>
            <idno type="RISM">I-Rvat Reg. lat. 1571, 1v (Extraits)</idno>
          </witness>
          <witness>
            <idno type="RISM">I-Rvat Reg. lat. 1728, 1v-8 (Version not identified)</idno>
          </witness>
          <witness>
            <idno type="RISM">I-Sc L.V.30, 1-12v (Versio B)</idno>
          </witness>
          <witness>
            <idno type="RISM">I-Tn G.VI.3, 63-73v (Versio B)</idno>
          </witness>
          <witness>
            <idno type="RISM">I-Vnm Lat. Cl. VIII.24 (3434), 90-108 (Versio A)</idno>
          </witness>
          <witness>
            <idno type="RISM">PL-Kj 546, 99-108 (Versio A)</idno>
          </witness>
          <witness>
            <idno type="RISM">PL-Kj 568, 81v-85 (Versio A)</idno>
          </witness>
          <witness>
            <idno type="RISM">PL-Kj 1865, 18v-37v (Versio A)</idno>
          </witness>
          <witness>
            <idno type="RISM">PL-Kj 1927, 113-132v (Versio A)</idno>
          </witness>
          <witness>
            <idno type="RISM">PL-Kj 1970, 104-115v (Versio A)</idno>
          </witness>
          <witness>
            <idno type="RISM">PL-Kj 3295, 110-161v (Versio A)</idno>
          </witness>
          <witness>
            <idno type="RISM">PL-Kj lat. qu. 23, 215v-222 (Versio B)</idno>
          </witness>
          <witness>
            <idno type="RISM">US-NYcub Ms. X 510 H 74, 158-177 (Versio A)</idno>
          </witness>
          <witness>
            <idno type="RISM">US-PRu Ms. Garrett 95, 179-204 (Versio B)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MURMUSM_MMBAH1650001">
        <pb n="[f.1r]"/>Egregij triuialium ac mathematicarum artium doctoris Parisiensis Ioannis de
        Muris Theorica musicae Parisius aedita.</p>
      <p xml:id="MURMUSM_MMBAH1650002">Theorica musicae praticam antecellit. Capitulum primum.</p>
      <p xml:id="MURMUSM_MMBAH1650003">PRinceps philosoforum Aristotiles ait in prohemio suo
        Methaphisicae omnino scientis signum est posse docere.</p>
      <p xml:id="MURMUSM_MMBAH1650004">In qualibet autem arte theorici docere possunt. Practici uero
        non. Experti enim ipsum quia sciunt: sed propter quod nesciunt. Non autem scientia faciunt
        que faciunt ut ignis exurit.</p>
      <p xml:id="MURMUSM_MMBAH1650005">Sed intelligere et scire circa unamquamque artem magis arte quam
        experimento esse arbitramur. Ideoque Artifices expertis esse sapientiores opinamur. Et ex
        hoc magis artem experimento scientiam esse existimamus. Possunt enim hi docere: Illi docere
        non possunt.</p>
      <p xml:id="MURMUSM_MMBAH1650006">Verum quoniam Ars est uniuersalium: Experimentum uero
        singularium. vniuersalia presupponunt singularia. Igitur ars experientiam presupponit.
        Experientia quidem fecit artem: et Expertos magis proficere uidemus sine ratione
        experientiam habentibus.</p>
      <p xml:id="MURMUSM_MMBAH1650007">Igitur necessarium est unamquamque artem habere primo theoricam:
        practicam consequenter: ut id quod scitum est in uniuersali ad singularia ualeat applicari.
        Sed quod omnis ars ex experimentis dependeat. Oportet unumquemque Artificem primo circa
        artis experientiam laborare.</p>
      <p xml:id="MURMUSM_MMBAH1650008">Nos autem propter bonum comune et rationem ueritatis que diu
        latuit ostendende circa artem musice proponimus uigilare. Intendentes circa eam duo breuiter
        enodare: primo theoricam: secundo practicam cui non est inconueniens quodammodo quamdam
        theoricam implicari.</p>
      <p xml:id="MURMUSM_MMBAH1650009">De Subiecto musice Capitulum secundum.</p>
      <p xml:id="MURMUSM_MMBAH1650010">QVoniam musica est de sono relato ad numeros adequatio necesse
        est utrumque numerum, scilicet, et sonum simul consyderare. Antequam enim aliquid inueniatur
        oportet ipsum esse. Ideo prius sonum generari quam numerari necesse est.</p>
      <p xml:id="MURMUSM_MMBAH1650011">Ad generationem soni tria necessario requiruntur. scilicet.
        percutiens percussum et medium percutiendi. Primum frangens aerem celeriter. Secundum Corpus
        sonabile naturaliter. Tertium aer fractus uiolenter.</p>
      <p xml:id="MURMUSM_MMBAH1650012">Ictus uero non fit sine motu: ergo neque sonus sine motu.</p>
      <p xml:id="MURMUSM_MMBAH1650013">Est igitur sonus fractio aeris ex impulsu percutientis ad
        percussum. Impossibile enim est cum unum solum sit fieri sonum.</p>
      <p xml:id="MURMUSM_MMBAH1650014">Sonorum alius grauis <pb n="[f.1v]"/>Alius acutus.</p>
      <p xml:id="MURMUSM_MMBAH1650015">Sonus grauis est qui ex tardioribus et rarioribus generatur
        motibus.</p>
      <p xml:id="MURMUSM_MMBAH1650016">Acutus sonus est qui ex uelocioribus et spissioribus motibus
        procreatur licet in utroque sint plures motus discreti plures sonos numero facientes ut
        patet in chordis neruorum impulsis et tamen sine interruptione sensibili audiuntur quasi
        unus sonus propter uelocitatem numerorum motuum uelut color existens in sumitate troci moti
        uidetur esse linea circularis licet non sit nisi punctus. Fit insuper acutus ex graui per
        additionem motuum et grauis ex acuto per subtractionem. In acutis ergo sonis sunt plures
        motus. In grauibus pauciores. Omnis autem paucitas ad pluralitatem suo quodam numero
        refertur. ergo sonum grauem ad acutum necesse est referri sicut numerus motuum unius ad
        numerum motuum alterius proportionabiliter comparatur.</p>
      <p xml:id="MURMUSM_MMBAH1650017">De Ordinatione sonorum Capitulum tertium</p>
      <p xml:id="MURMUSM_MMBAH1650018">VErumtamen sequaces inuentores musice eam uarijs modis
        ordinauerunt. Alij instrumentis chordarum. Alij calamorum perforatorum instrumentis. Alij
        uentorum instrumentis. Quidam uero posteriorum in uocibus ordinatis per manuum uncturas per
        litteras alphabeti gradibus distinctis factisque mutationibus unius gradus in alterum pro ut
        subiecta manifestat descriptio.</p>
      <p xml:id="MURMUSM_MMBAH1650019">[Milan, Bibl. Ambr., H.165inf., f.1v; text: [Gamma], A, B, C, D,
        E, F, G, a, b, [sqb], c, d, e, f, g, aa, bb, cc, dd, ee, vt, re, mi, fa, sol, la, primus
        gradus, secundus gradus, tertius gradus, Quartus gradus, Quintus gradus, Sextus gradus,
        Septimus gradus] <figure>
          <graphic url="/images/MURMUSM_01GF.gif"/>
        </figure></p>
      <p xml:id="MURMUSM_MMBAH1650020">
        <pb n="[f.2r]"/>De proportionibus numerorum Capitulum quartum.</p>
      <p xml:id="MURMUSM_MMBAH1650021">CVm ostensum sit musicam constare ex sonis qui proportionales
        sunt ad inuicem quodammodo secundum numeros motuum in eis repertos non est inutile
        percurrere generaliter omnes proportiones numerorum.</p>
      <p xml:id="MURMUSM_MMBAH1650022">Omnis autem numerus ad alterum comparatus aut est aequalis uel
        inaequalis: nam hec competunt cuilibet quantitati.</p>
      <p xml:id="MURMUSM_MMBAH1650023">Si aequalis idem sunt et unum quantitate ideo non uariantur et ex
        aequalibus non fit consonantia. Si inaequalis aut maior est aut minor.</p>
      <p xml:id="MURMUSM_MMBAH1650024">Dicitur autem maius alterum altero quinque modis. scilicet.
        Multiplex. Superparticulare. Superpartiens. Multiplex superparticulare. et Multiplex
        superpartiens.</p>
      <p xml:id="MURMUSM_MMBAH1650025">Apposita autem ista distinctione sub dicitur tot modis Alterum
        altero minus.</p>
      <p xml:id="MURMUSM_MMBAH1650026">Multiplex est quando maior numerus continet in se minorem bis uel
        ter uel quater et cetera et eius species sunt dupla tripla quadrupla et quintupla
        proportio.</p>
      <p xml:id="MURMUSM_MMBAH1650027">Superparticularis est quando maior numerus continet minorem in se
        et aliquotam eius partem. Cuius species sunt sesquialtera sesquitertia sesquiquarta et sic
        in infinitum.</p>
      <p xml:id="MURMUSM_MMBAH1650028">Superpartiens est quando maior numerus continet in se minorem et
        eius partem non tamen aliquotam licet aliquam cuius species sunt superbipartiens
        supertripartiens et cetera.</p>
      <p xml:id="MURMUSM_MMBAH1650029">Multiplex superparticulare est quando maior numerus continet
        minorem in se pluries ut bis uel ter uel quater et cetera. et et eius partem aliquotam.
        cuius species sunt dupla sexquialtera tripla sesquitertia et sic in infinitum.</p>
      <p xml:id="MURMUSM_MMBAH1650030">Multiplex superpartiens est quando maior numerus continet minorem
        bis uel ter et cetera et cum hoc aliquam eius partem non aliquotam cuius species sunt dupla
        superbipartiens. dupla supertriparciens. dupla superquaterpartiens. et cetera addendo
        quamlibet multiplicitatis speciem cuilibet speciei superpartientis. quarum exempla facile
        percipi potest in figura prime conclusionis sequentis.</p>
      <p xml:id="MURMUSM_MMBAH1650031">Quattuor proponuntur suppositiones naturales Capitulum
        quintum</p>
      <p xml:id="MURMUSM_MMBAH1650032">OMnem doctrinam et omnem disciplinam Intellectiuam ex quintum
        preexistenti fieri cognitione.</p>
      <p xml:id="MURMUSM_MMBAH1650033">Ante cognitionem sensitiuam non aliam reperiri.</p>
      <p xml:id="MURMUSM_MMBAH1650034">Experientia multiplici interius quiescere.</p>
      <p xml:id="MURMUSM_MMBAH1650035">Experientiam circa res sensibiles artem facere.</p>
      <p xml:id="MURMUSM_MMBAH1650036">Qualiter Pythagoras inuenit proportiones musice. Capitulum
        sextum.</p>
      <p xml:id="MURMUSM_MMBAH1650037">PYthagoram autem nobis monstrasse sonorum proportionum atque
        mensuram constat in exemplis. Antiquis enim Pythagoras subtilissima naturalium
        inuestigatione <pb n="[f.2v]"/>preexcellens non uolens aurium iudicio fidem firmam de
        consonantijs adhibere tum quia non omnis auris propter complexionem naturalem mutabilisque
        dispositionis uarietatem eque bene iudicat de his que cadunt sub auditu; tum quia auris et
        si sit bene disposita ad ea que circa sonum sunt non fallitur tamen de numerorum
        proportionibus discernere non est suum imo est rationis efficium. Nullis dedit etiam
        instrumentis fidem eo quod inconsonantia et transitoria et inconsulta modiceque fidei erant
        propter causas multiplices sicut neruorum et aeris atque spiritus uarietatem. neque enim
        penitus uolens priuare auditum iudicio consonantiarum eo quod si non fuisset auditus omnino
        de uocibus atque sonis ratio nulla constitaret imo quasi mediam uiam tenens tanquam de
        consonantijs et harmoniarum officijs facilius sit auditus Iudex uero intellectus sic ut
        sentiat auditus diminute id de quo scientiam uniuersalem et completam ordinat intellectus.
        per ipsam primam cognitionemque auditus in nullam aliam resoluendo per secundam. Ipse namque
        Pythagoras studiose inquirens quomodo artem de melodijs rationabiliter inueniret et longo
        tempore ansiatus propter philosophari naturam sonorum. scilicet. proprietatem numerum et
        proportionem atque eorum differentiam quadam uice iuxta fabrorum officinas preteriens hanc
        inquisitionem mentaliter intendens quosdam maleos super incudem ferientes mirabilem
        producentes harmoniam comprehendit. et statim ad malleos conuersus dubitans ne ex uiribus
        hominum proueniret melodia iussit inter se permixtim singulos maleos permutari quibus
        alternatis et super incudem iterum ferientibus redijt similis melodia siue consonantia
        precedenti. ex quo conclusit non in uiribus fabrorum qui maleis utebantur uerum in
        conditionibus. scilicet. in pondere numero et quantitate atque mensura maleorum melodia
        huiusmodi immediatius per se et essentialiter contineri. hoc enim ei notuit propter
        proportionem et rationem numerorum et ponderum atque mensure.</p>
      <p xml:id="MURMUSM_MMBAH1650038">Numerus quidem maleorum fuit quinque sed quintus fuit eiectus eo
        quod sicut inutilis comparatus cuilibet dissonabat dedit tamen grandem demonstrationem
        propter sui dissonantiam consonantias iudicandi. nam appositis iuxta se contrarijs ipsa
        magis relucent et maiora minora peiora et meliora uidentur hominibus. Consideratis itaque
        omnibus eorum ponderibus in dupla sesqualtera sesquitertia et sesquioctaua proportione
        experimento reperta sunt.</p>
      <p xml:id="MURMUSM_MMBAH1650039">Quattuor ergo remanserunt quibus proportionibus obseruatis in
        instrumentis artificialibus neruorum uentorum foraminum uasorum aquarum organorum in nolis
        et rabolis tibijs timpanis <pb n="[f.3r]"/>cornibus et cytharis tintinabulis atque cimbalis
        euphonias similes generare sine instantia comprabatur et in hoc experientia quiescere debuit
        per tertiam suppositionem. ex hoc uniuersaliter recepit illud quod fuit artis musice
        principium iuxta quartam petitionem siue suppositionem.</p>
      <p xml:id="MURMUSM_MMBAH1650040">De proportionibus seruientibus symphoniis. Capitulum
        septimum.</p>
      <p xml:id="MURMUSM_MMBAH1650041">PRopter symphonias subiungere uim numerorum</p>
      <p xml:id="MURMUSM_MMBAH1650042">Quoniam igitur Pythagoras consonantias sonorum propter
        proportiones ponderum fuit expertus ut hec proportio in numeris ostendatur quibus proportio
        primo debetur sint itaque numeri scilicet 12 9 8 6 ponderum maleorum ita quod qui 12
        ponderabat ad primum qui 6 ponderabat dupla fuit et qui erat 12 ad eum qui erat 9 ponderum
        proportionem sesquitertiam seruabat. et qui 8 ad eum qui erat 6 eandem habebat habitudinem.
        Sed qui erat 12 ad eum qui erat 8 sesqualtera proportione comparabatur. Qui uero 9 ad 6
        similiter: Et qui erat 9 ad eum qui octo sesquioctauam probabat.</p>
      <p xml:id="MURMUSM_MMBAH1650043">De numeris consonantiarum et diffinitione consonantie. Capitulum
        octauum.</p>
      <p xml:id="MURMUSM_MMBAH1650044">IAm tres harmonias perfectas esse sonantes</p>
      <p xml:id="MURMUSM_MMBAH1650045">Harmonias non pauciores tribus Pythagoras expertus est. Si uero
        fuerint plures deus nouit. verumtamen perfectiores his tribus nemo uidetur expertus fuisse
        et sunt iste diapason cuius est proportio dupla ut 12 ad 6 Diapente cuius proportio est
        sesqualtera ut 12 ad 8 et 9 ad 6. Diatessaron cuius proportio est sesquitertia ut 12 ad 9 et
        8 ad 6</p>
      <p xml:id="MURMUSM_MMBAH1650046">Tonus uero qui est in sesquioctaua proportione non est
        consonantia ut 9 ad 8 sed pars consonantiae. Hec omnia conseruari possunt propter rationem
        consonantiae.</p>
      <p xml:id="MURMUSM_MMBAH1650047">Consonantia est dissimilium inter se uocum in unum redacta
        concordia. vel sic. Consonantia est grauis acutique soni mixtura suauiter et uniformiter
        auribus accedens. Hae autem dicte diffinitiones tribus consonantiis competunt predictis et
        non tono In quo sit auditus cuiuslibet sibi proprius iudex. Ergo predicte tres harmoniae
        dicuntur predictis consonantie et non tonus. Subiecta quidem figura declarabit que dicta
        sunt in proprijs numeris si diligenter inspiciatur.</p>
      <p xml:id="MURMUSM_MMBAH1650048">Demonstratio consonantiarum per figuram. Capitulum nonum</p>
      <p xml:id="MURMUSM_MMBAH1650049">HAs tres melodias numeros dare certificantes. Haec figura
        predictarum consonantiarum in musica omnia principia et omnes conclusiones musicae
        quodammodo continet in uirtute. Volumus itaque quod dmonstratio presens claudat in se
        sigillatim proprios numerorum terminos fauente deo.</p>
      <p xml:id="MURMUSM_MMBAH1650050">
        <pb n="[f.3v]"/>[Milan, Bibl. Ambr., H.165inf., f.3v,1; text: Dupla proportio, Diapason
        consonantia, sesqualtera, Sesqualtera, sesquitertia, sesquioctaua, 12, 9, 8, 6, Diatessaron,
        tonus, diatessaron, diapente]</p>
      <p xml:id="MURMUSM_MMBAH1650051">Prima conclusio: quod diapason consonantia maior est quam
        diapente.</p>
      <p xml:id="MURMUSM_MMBAH1650052">QVod diapente sonat a diapason habet superari.</p>
      <p xml:id="MURMUSM_MMBAH1650053">Omnis proportio superparticularis minor est multiplici. quoniam
        multiplex numerus continet minorem bis uel ter et sic ultra. sed Superparticularis numerus
        numquam continet minorem bis aut ter sed semel tantum cum aliqua eius parte aliquota ut
        media uel tercia aut quarta et sic deinceps superaugendo partes et minuendo totum: Modo
        consonantia diapente notatur in proportione superparticulari diapason uero in proportione
        multiplici per figuras circulorum ergo diapente superatur a diapason. Qualiter autem species
        multiplicis proportionis augentur in naturali ordine numerorum species uero
        superparticularis ordine contrario minuuntur ac si modum et naturam quantitatis continue et
        discretae geometricae et arythmeticae seruarent patet in subiecta figura in cuius sumitate
        unitas tanquam principium numeri augumentationis et diminutionis usque ad infinitum merito
        situatur. Nam multiplices secundum additionem naturalem sine termino crescunt
        superparticulares uero naturaliter minuuntur. Et si primam speciem multiplicis. scilicet.
        duplam quae per duo numeratur primae speciei superparticularis. scilicet. sesqualterae quae
        similiter per binarium numeratur addideris secundam species multiplicis. scilicet. triplam
        generabis. sicque si secundam secundae tertiam. et sic semper procedendo. et haec est
        naturalis ordinatio et processus numerorum continet etiam excessum cuiuslibet speciei
        multiplicis generis supra quamlibet superparticularem speciem et differentias utriusque
        sicut patet in hac figura que dicitur scala triangularis.</p>
      <p xml:id="MURMUSM_MMBAH1650054">[Milan, Bibl. Ambr., H.165inf., f.3v,2; text: 1, 2, 3, 4, 5, 6,
        7, 8, 9, 10, 11, 12, 13, 14, 15, 16, 17, Scala triangularis proportionum numerorum, Explico
        per numerum que sit proportio rerum] <figure>
          <graphic url="/images/MURMUSM_02GF.gif"/>
        </figure></p>
      <p xml:id="MURMUSM_MMBAH1650055">
        <pb n="[f.4r]"/>Secunda conclusio. quod diapente maior est quam diatessaron.</p>
      <p xml:id="MURMUSM_MMBAH1650056">AC in plus diapente quam diatessaron stare.</p>
      <p xml:id="MURMUSM_MMBAH1650057">Quanto denominatio alicuius partis maior est tanto magis pars
        minor est et 1/3 denominatur a tribus et una secunda a duobus modo maior est denominatio
        trium quam duorum quarum una tertia est minor pars quam 1/2 modo tam diapente quam
        diatessaron sunt in speciebus proportionis superparticularis. scilicet. in sesquitertia
        proportio et sesqualtera per figuram circulorum et denominatio proportionis sesquitertiae in
        qua est diatessaron maior est quam denominatio proportionis sesqualterae in qua est
        consonantia diapente quare ergo maior est diapente quam diatessaron. quod erat
        probandum.</p>
      <p xml:id="MURMUSM_MMBAH1650058">Tercia conclusio. quod diatessaron est minor omnibus
        consonantijs.</p>
      <p xml:id="MURMUSM_MMBAH1650059">ET diatessaron tunc ueluti minimam resonare.</p>
      <p xml:id="MURMUSM_MMBAH1650060">Diatessaron esse minimam concluditur cum non sint in rerum natura
        nobis notae plures his tribus consonantijs ut predictum est diapente quae est minor quam
        diapason per primam conclusionem et maior quam diatessaron per secundam Minor est
        diatessaron inter omnes nam quicquid est minus minore est minus maiore: et quicquid est
        maius maiore est maius minore ex quo concludo diapason esse maiorem alijs diatessaron uero
        minorem.</p>
      <p xml:id="MURMUSM_MMBAH1650061">Quarta conclusio. quod diapason est maior duabus prepositis quia
        componitur ex ipsis.</p>
      <p xml:id="MURMUSM_MMBAH1650062">ET diapason habet in se diapente et diatessaron terminare et
        diatessaron ac diapente diapason creare.</p>
      <p xml:id="MURMUSM_MMBAH1650063">Omnis proportio dupla ex sesqualtera et sesquitertia proportione
        procreatur. Nam si unius numeri qui sesqualter sit ad alterum sumatur tertia pars et eidem
        addatur exibit numerus ad illum duplus ut si 9 qui est sesqualter ad 6 addatur sua tertia
        pars. scilicet. 3 tunc proueniet 12 qui est duplus ad 6 ut patet in precedenti circulorum
        figura. sed modo ita est quod diapente est in sesqualtera proportione diatessaron uero in
        sesquitertia ergo simul iuncta constituunt diapason que in dupla proportione formatur.</p>
      <p xml:id="MURMUSM_MMBAH1650064">Quinta conclusio. quod diapente excedit diatessaron tono.</p>
      <p xml:id="MURMUSM_MMBAH1650065">ET diatessaron a diapente solo tono superari. ac diapente per
        tonum diatessaron superare.</p>
      <p xml:id="MURMUSM_MMBAH1650066">Diatessaron fit in proportione sesquitertia diapente uero in
        sesqualtera: sed sesquitertia demi et subtrahi potest a sesqualtera proprtione et non e
        contra eo quod sesqualtera maior est sesquitertia sicut 1/2 maior est quam 1/3 vnde si una
        sesquitertia subtrahatur ab una sesqualtera remanebit proportio sesquioctaua quod probatur
        quia inter [in ante corr.] 8 et 12 est proportio sesqualtera inter 9 et 12 est sesquitertia
        qua subtracta <pb n="[f.4v]"/>remanet proportio inter 8 et 9 que est sesquioctaua faciens
        tonum sicut probatum est per figuram circulorum ergo propositum. Et ut clarius appareat
        secundum modo de additione et subtractione istarum proportionum ad inuicem tam in genere
        multiplici quam in superparticulari in quibus solis heae consonantie formantur unam satis
        notabilem de huiusmodi speciebus proportionum subiungam figuram in qua patet manifeste
        consonantiam diatessaron. id est. proportionem sesquitertiam superari uno tono. id est.
        proportione sesquioctaua a diapente. id est. a proportione sesqualtera ut patet in numeris
        arythmeticis 12 9 8 et in his 9 8 6 et cetera.</p>
      <p xml:id="MURMUSM_MMBAH1650067">[Milan, Bibl. Ambr., H.165inf., f.4v; text: proportio dupla.
        diapason consonantia, dupla proportio, sesqualtera, sesquitertia, sesquisexta,
        sesquiseptima, sesquioctaua, sesquinona, sesquidecima, sesquiundecima, sesquiduodecima,
        sesquitertiadecima, 6, 7, 8, 9, 10, 11, 12, 13, 14, diatessaron, tonus, diapente]</p>
      <p xml:id="MURMUSM_MMBAH1650068">Quia tonus non potest diuidi in duo semitonia aequalia. Conclusio
        sexta</p>
      <p xml:id="MURMUSM_MMBAH1650069">IN pares partes non posse tonum mediari</p>
      <p xml:id="MURMUSM_MMBAH1650070">Tonus est in proportione sesquioctaua per figuram circulorum
        quare prius reperitur proportio toni in his numeris. scilicet. 8 et 9 sed cum inter eos non
        sit aliquis numerus medius integrorum augeantur. primum augmentum cuiuslibet a binario sumit
        ortum ut patet diligenter consyderanti.</p>
      <p xml:id="MURMUSM_MMBAH1650071">Exibunt itaque per multiplicationem 16 et 18 inter quos similiter
        consideratur proportio toni nam regula arythmetice generalis talis est quod si duo numeri in
        aliqua proportione se habent equaliter augeantur procreati ex eisdem in eadem proportione
        manebunt cum autem inter 16 et 18 qui tonum faciunt inter quos similiter manet numerus
        integer. scilicet. 17 uideamus utrum ille medius numerus comparatus ad extremos faciat uere
        semitonium. id est. uere medium tonum comparatus quidem 17 ad 16 proportionem habet
        sesquisextamdecimam comparatus uero ad 18 non habet eandem proportionem sed [scilicet supra
        lin.] sesquidecimamseptimam. sed si esset uere semitonium deberet reddere eandem
        propositionem.</p>
      <p xml:id="MURMUSM_MMBAH1650072">Item quod non in proportione sesquisextadecima neque <pb n="[f.5r]"/>in sesquidecimaseptima possit esse uerum semitonium sic probatur si [per te
        supra lin.] 17 comparatus ad 16 facit tonum medium. scilicet. in proportione
        sesquisextadecima numerus qui continet 17 in eadem proportione similiter medium reddet toni
        et hic est 18 cum una decimasexta si igitur a 16 in 17 fit toni medietas uera et etiam a 17
        in 18 cum 1/16 erit alia medietas per tuam ypothesim [.id est. suppositionem supra lin.]
        ergo de primo ad ultimum a 16 in 18 cum 1/16 tonus erit quod est falsum et impossibile et
        est contra figuram circulorum et contra arythmeticam nam 18 ad 16 facit tonum. fuit itaque
        proportio sesquidecimasexta vero semitonio maior. sed quod proportio sesquidecimaseptima non
        sit uera toni medietas sic per aliud argumentum apparet per te decem et septem ad 18 reddit
        uere semitonium inter quos est proportio sesquidecimaseptima numerus continens in eadem
        proportione 18 in eadem proportione uerum semitonium dabit et ille est 19 cum 1/17 Si igitur
        17 in 18 fit uera medietas toni et a 18 in 19 cum una decimaseptima parte alia medietas per
        ypothesim tonus erit a 17 ad 19 1/17 quod est impossibile sicut prius Nam 17 comparatus ad
        19 cum 1/8 facit tonum. cum itaque maior sit 1/8 quam 1/17 sequitur quod proportio
        sesquidecimaseptima uero toni medio fuit minor non ergo fiat una medietas sesquidecimasexta
        neque sesquidecimaseptima sed fuit inter has proportiones dictas.</p>
      <p xml:id="MURMUSM_MMBAH1650073">Amplius arguitur sic Nulla habitudo superparticularis potest
        diuidi per medium. id est. habet medium proportionale in proportione geometrica quod patet
        in singulis deducendo nam inter 12 et 8 est proportio superparticularis. scilicet.
        sesqualtera que prima est et origo omnium illius generis: sed inter has proportiones nullum
        est media proportio nam si sumatur decenarius erit sesquiquartus ad 8 sed 12 non est ad 10
        sesquiquartus imo sesquiquintus ut sane constat diligenter consyderanti: quare 10 non est
        medius inter eos.</p>
      <p xml:id="MURMUSM_MMBAH1650074">Patet item alio argumento arguendo sic. Omne medium proportionale
        est radix extremorum in se ductorum sed nulla habitudo superparticularis habet huiusmodi
        radicem quare nulla habitudo superparticularis habet medium. Tonus autem est in habitudine
        superparticulari. scilicet. sesquioctaua ergo tonum nullum habet medium Istud argumentum est
        ualidum quia consequentia est logycalis et silogistica: maior et minor de se patent.</p>
      <p xml:id="MURMUSM_MMBAH1650075">Rursus arguitur sic: qui quesiueris tonum per aequalies partes
        mediari queris dyametrum commensurari coste eiusdem quadrati quod est impossibile et contra
        geometriam et istud ualet per locum a simili et quod sit uerum declaratur nam sicut diameter
        est maior una costa <pb n="[f.5v]"/>et minor duabus nulla tamen proportione est maior qua
        quis possit excessum mensurare sic proportio toni maior est proportione sesquidecimasexta et
        minor duabus et sicut minor est duabus sesquidecimissextis ita maior est duabus
        sesquidecimisseptimis proportionibus nulla tamen proportione commensurante eius excessum
        quod patet per numeros inducendo quare etiam in figura hec omnia exemplariter
        declarantur.</p>
      <p xml:id="MURMUSM_MMBAH1650076">Item probatur conclusio sic: Si ita esset quod tonus posset
        diuidi per rectum medium tunc sequeretur quod ex septem semitonijs ascendendo uel
        descendendo causaretur consonantia diapente [et similia inconuenientia sequerentur in aliis
        consonantijs que aduersarius dicit esse equalia inter se supra lin. et in marg.] consequens
        est falsum et contra experientiam: quia si semitonia essent minora tunc causaretur minus
        quam diapente: at si maiora causaretur maius quam diapente.</p>
      <p xml:id="MURMUSM_MMBAH1650077">[Milan, Bibl. Ambr., H.165inf., f.5v; text: Sesquioctaua
        proportio maior, sesquioctaua proportio, differentia, sesquidecimasexta proportio,
        sesquidecimaseptima, 16, 17, 18, 18 1/16, 256, 272, 288, 289, De primo ad ultimum est
        proportio plusquam sesquioctaua numeri minoris, proportio sesquioctaua numeri integri, De
        primo ad ultimum est proportio minor sesquioctaua numeri maioris, sesquidecimaoctaua, 304] <figure>
          <graphic url="/images/MURMUSM_03GF.gif"/>
        </figure></p>
      <p xml:id="MURMUSM_MMBAH1650078">
        <pb n="[f.6r]"/>[Milan, Bibl. Ambr., H.165inf., f.6r; text: Proportio sesquioctaua,
        proportio sesquioctaua minor, proportio sesquidecimaoctaua minor, proportio
        sesquidecimaoctaua, sesquidecimaseptima proportio, proportio sesquidecimaseptima, 17, 18,
        19, 19 1/17, differentia, octaua, 283, 306, 124, 325, 2312, 1448, 1592, 2618] <figure>
          <graphic url="/images/MURMUSM_04GF.gif"/>
        </figure></p>
      <p xml:id="MURMUSM_MMBAH1650079">Septima conclusio. Quod duo toni cum semitonio faciunt
        diatessaron.</p>
      <p xml:id="MURMUSM_MMBAH1650080">ESt semis et duplex diatessaron uere tonus.</p>
      <p xml:id="MURMUSM_MMBAH1650081">In omni proportione sesquitertia due sesquioctauae integrae
        proportiones continentur sed et tertia que non perfecta est ut ostendam modo. Diatessaron
        fit in proportione sesquitertia per figuram circulorum igitur in diatessaron sunt duae
        sesquioctauae proportiones perfectae et tertia non completa ergo duo toni cum uno imperfecto
        quod a musicis semitonium appellatur non a semis quod est medium sed a semum quod est
        imperfectum. uel diminutum.</p>
      <p xml:id="MURMUSM_MMBAH1650082">Quod autem in proportione sesquitertia quam sibi uendicat
        diatessaron sint duae sesquioctauae proportiones completae et tertia non completa sic
        probatur sint in proportione sesquitertia isti duo numeri ut extremi .scilicet. 192 et 256
        dico quod inter hos numeros sunt duae proportiones sesquioctauae cum una imperfecta nam si
        supra 192 sui octaua [.scilicet. 24 supra lin.] pars addatur exibit numerus 216 faciens
        primam proportionem sequioctauam. huic item octaua eius [.scilicet. 27 supra lin.] pars
        addatur et exibit numerus 243 secundam reddens sesquioctauam. sed si super numerum 243 eius
        octaua [.scilicet. 30 1/8 supra lin.] pars copuletur non exibit 256 sed plus. scilicet. 273
        et tres octaue erunt quare relinquitur pro iam noto quod inter 243 et 256 non fuit integra
        proportio sesquioctaua quare concludo ex his argumentis in diatessaron duos integros tonos
        et unum imperfectum. scilicet. semitonium [videlicet minus supra lin.] contineri tanquam
        eius partes essentiales et integrales.</p>
      <p xml:id="MURMUSM_MMBAH1650083">Isti predicti numeri sunt in quibus hoc possunt ostendi: et est
        ars inueniendi talis. scilicet. quot tonos continuos aut quot sesquioctauas proportiones
        continuas uis habere <pb n="[f.6v]"/>tot octuplos distantes a primo octuplo qui est 8 ab eo
        loco spatii quo distant ab unitate proportiones sesquioctauae quas tu inquiris summe. ut si
        duos continuos queris a secundo octuplo qui est 64 Si autem tres a tertio incipias. Sunt
        ergo duo toni continui primo 64 72 81 Si igitur super 64 tertia sua pars addatur exibit
        diatessaron sed tertiam non habet quare si ternario multiplicetur proueniet 192 tertiam
        partem habens: post quam supersunt duo toni continui sicut prius dictum est et haec patent
        in figura subscripta.</p>
      <p xml:id="MURMUSM_MMBAH1650084">[Milan, Bibl. Ambr., H.165inf., f.6v; text: Diatessaron
        consonantia, dyttonus, tonus cum semitonio, tonus, 1/8, 24, Tonus, 27, Semitonium minus,
        1/3, 64, 192, 216, 243, 256]</p>
      <p xml:id="MURMUSM_MMBAH1650085">Octaua conclusio: quod Tres toni cum semitonio faciunt
        diapente.</p>
      <p xml:id="MURMUSM_MMBAH1650086">SEd diapente tonos tres et semis duo tenere</p>
      <p xml:id="MURMUSM_MMBAH1650087">Id notum est per praecedentem conclusionem diatessaron ex duobus
        tonis integris et semitonio pariter integrari sed diapente continet in se diatessaron atque
        tonum integrum per quintam ergo diapente consonantia ex tribus tonis integris et semitonio
        completa est quod erat probandum.</p>
      <p xml:id="MURMUSM_MMBAH1650088">Nona conclusio. Quod diapason perficitur ex quinque tonis et
        duobus semitonijs minoribus.</p>
      <p xml:id="MURMUSM_MMBAH1650089">BIna semitonia cum quinque tonis tenet diapasodia. id est.
        diapason.</p>
      <p xml:id="MURMUSM_MMBAH1650090">Diatessaron componitur ex duobus tonis cum uno semitonio per
        septimam conclusionem. et diapente est ex tribus tonis cum uno similiter semitonio per
        precedentem. sed diapason ex diatessaron et diapente conficitur per quartam ergo diapason ex
        quinque tonis et duobus semitonijs integratur. Neque ex hoc infertur Igitur ex sex tonis
        integris per aequipollentiam In quo tamen plures antiqui et moderni musici falluntur quoniam
        tonus non potest diuidi in duo aequalia semitonia ut uisum est per sextam.</p>
      <p xml:id="MURMUSM_MMBAH1650091">Decima conclusio. Quod Tonus diuiditur in duo inequalia
        semitonia.</p>
      <p xml:id="MURMUSM_MMBAH1650092">QVero toni quales sunt partes sunt inequales.</p>
      <p xml:id="MURMUSM_MMBAH1650093">Tonum aliquem esse imperfectum, scilicet. semitonium uisum est
        per septimam. ergo semitonium aliqua pars est toni. Aut ergo est uera pars media aut non per
        contradictionem siue sufficientem diuisionem sed non est uera pars media per sextam
        conclusionem <pb n="[f.7r]"/>ergo non media Tunc arguo sic aut ergo est maior pars toni aut
        minor: et cum una sola pars constitutiua totum integrale non constituat ergo in tono sunt
        duae partes quarum una est maior altera minor sicut demonstratiue probatur. ergo tonus cum
        diuidatur in partes suas principales et maiores tunc in duo semitonia. scilicet. in maius et
        minus diuiditur quod erat probandum.</p>
      <p xml:id="MURMUSM_MMBAH1650094">Vndecima conclusio. quod semitonium est minus dimidio toni.</p>
      <p xml:id="MURMUSM_MMBAH1650095">ERgo semitonium minus in numeris reperire.</p>
      <p xml:id="MURMUSM_MMBAH1650096">A diatessaron demptis duobus tonis quod remanet semitonium
        uocatur per septimam sed quod Id sit minor pars toni probo nam ut uisum fuit in septima
        primi numeri inter quos apparet [.scilicet. in diatesssaron supra lin.] semitonium sunt 243
        et 256 quorum differentia est 13. si numerus 13 faciens semitonium fuerit duplicatus et
        tonum perfectum non attingat et notum est ipsum esse minorem una media parte toni sed sic
        est quod si dupletur 13 erunt 26 qui additus super 243 reddit 269 qui ad 243 comparatus
        tonum non complet quod patet addita octaua parte sui [suius ante corr.] ipsius numero 243
        fiet numerus 273 3/8 qui maior est primo .scilicet. 269 faciens plene tonum: quare ex his
        minor pars semitonij reperta est.</p>
      <p xml:id="MURMUSM_MMBAH1650097">Amplius et per sextam uisum est quod semitonium. id est. uera
        medietas toni est inter decimamsextam et decimamseptimam partem sic quod est minor
        decimasexta et est maior decimaseptima sed 13 comparatus ad 243 minor pars eius est quam
        decima sexta et quam decima septima quoniam numerus 13 in se ipsum ductus [[...]] sedecies
        aut septemdecies non reddit 243 imo minus: imo etiam in se ductus duodevicies minus est quam
        243 quicquid autem est minus minore est minus maiore.</p>
      <p xml:id="MURMUSM_MMBAH1650098">Cum igitur 13 ad 243 comparatus facit minus medietate toni quare
        minus semitonium inuentum est.</p>
      <p xml:id="MURMUSM_MMBAH1650099">Aliter hoc idem probatur per medium proportionale: nam numerorum
        natura in arythmetica talis est quod si duo numeri sint in aliqua proportione procreati ex
        eisdem in eadem proportione manebunt ut 2 et 3 in sesqualtera proportione se habent ex his
        autem procreati sunt 4 et 6 et 9 inter quos similiter eadem reperitur. Ducantur enim 2 in 2
        et 3 in 3 et 2 in 3 velut radices tam in se quam unus in alterum supradictos numeros
        generabunt. Ex hoc sint sicut numeri 243 et 256 inter quos est proportio semitonialis et
        ducantur tunc sicut radices tam in se ipsos quam unus in alterum et producantur hi numeri.
        scilicet. 59049 62208 65536 inter quos est proportio semitonialis reperta. si ergo inter
        radices fuit uera semitonialis proportio cum ista sit in numeris propositis duplicata
        sequitur quod inter extrema sit toni proportio quod est falsum: Nam si supra primum
        [.scilicet. 59049 supra lin.] una sui octaua [.scilicet. 7381 1/8 supra lin.] pars addatur
        secundum superabit [quia erit 66429 1/8 supra lin.]. ergo inter primum et <pb n="[f.7v]"/>secundum non fuit uere semitonium nec inter secundum et tertium. Igitur primum et tertium
        complere nequeunt totum tonum. igitur inter radices que sunt 243 et 256 non fuit una toni
        medietas imo minus quod est propositum declarandum. ut presens figura describit.</p>
      <p xml:id="MURMUSM_MMBAH1650100">[Milan, Bibl. Ambr., H.165inf., f.7v,1; text: Tonus, Semitonium
        minus, 243, 256, 269, 273 3/8, 65536, 62208, 59049] <figure>
          <graphic url="/images/MURMUSM_05GF.gif"/>
        </figure></p>
      <p xml:id="MURMUSM_MMBAH1650101">Duodecima conclusio. quod ultra semitonium minus tonus continet
        semitonium maius.</p>
      <p xml:id="MURMUSM_MMBAH1650102">INde semitonium maius demonstro uenire.</p>
      <p xml:id="MURMUSM_MMBAH1650103">Ostensum est per immediatam et per septimam quod primi numeri
        sunt 243 et 256 inter quos semitonium primo per integra fiat quia numquam in musica minutiae
        receptae sunt. Sicut enim Geometram geometrica linea quantumlibet uti contingit sic et
        Musicum numeris quantislibet uti contigat. Modo si supra 243 sua octaua pars adiungatur
        exibit numerus tonum reddens cuius differentia ad 256 pars semitonij maioris erit. cum iam
        demonstratum sit a 256 in 243 semitonij partem fore minorem. Sed quoniam 243 octauam non
        habet partem per regulam arythmeticae si per 8 extendatur exibit numerus octauam habens
        partem et erit 1944 Augeatur item 256 per 8 et producetur 2048 inter quos. scilicet. 1944 et
        2048 erit minus semitonium sicut prius. Tunc itaque super 1944 si sua octaua pars adiungatur
        ueniet 2187 faciens unum tonum cuius differentia a 2048 est 139 qui maior semitonij pars
        est. nam alia pars est differentia in 2048 et 1944 [.scilicet. 104 supra lin.] ergo maius
        semitonium non est amplius ignoratum. atque nunc dicta sunt presens figura demonstrat.</p>
      <p xml:id="MURMUSM_MMBAH1650104">[Milan, Bibl. Ambr., H.165inf., f.7v,2; text: Tonus, differentia,
        104, 139, semitonium minus, Semitonium maius, 1944, 2048, 2187]</p>
      <p xml:id="MURMUSM_MMBAH1650105">
        <pb n="[f.8r]"/>Terciadecima conclusio. Quod diapason non continet sex integros tonos.</p>
      <p xml:id="MURMUSM_MMBAH1650106">SEx ostendo tonos dyapason non dare plenos.</p>
      <p xml:id="MURMUSM_MMBAH1650107">Sint sex toni continue proportionales inuenti secundum regulam
        dictam in septima conclusione incipiendo a sexto octauo sicut in figura subscripta uidebitur
        supra quem sui octaua pars addatur et exibit primo primus tonus cuius octaua parte
        superaddita sibi ipsi exibit secundo secundus tonus: cui iterum sui octaua pars iungatur et
        producetur tertius tonus: atque ita de alijs usque ad sextum tonum et erunt sex toni
        continui successiue et immediati. Modo si supra primum bis addatur sua medietas exibit
        numerus faciens consonantiam diapason per figuram circulorum et est ille. scilicet. 524288
        qui minor est eo numero qui sextum faciebat tonum. scilicet. 531441 quorum differentia est
        7153 in quantum sex toni sunt maiores diapason et illud est quod querebatur et hoc patet in
        subiecta figura.</p>
      <p xml:id="MURMUSM_MMBAH1650108">Ex hoc infertur corolarie quod cum diapason constet ex quinque
        tonis et duobus semitonijs per nonam conclusionem illa duo semitonia esse minora quoniam si
        essent maiora tunc diapason transiret sex tonos per croma. sed si unum esset minus et
        reliquum maius sex complete reddere tonos cuius contrarium demonstratiue fuit probatum: ergo
        sunt semitonia minora. Ac ulterius cum in diapason diapente et diatessaron coniunguntur siue
        formantur quod illa semitonia que sunt in his duobus de minoribus semitonijs esse
        probantur.</p>
      <p xml:id="MURMUSM_MMBAH1650109">[Milan, Bibl. Ambr., H.165inf., f.8r; text: 262144, 294912,
        331776, 373248, 419904, 472392, 531441, 32768, 36864, 41472, 46656, 52488, 5949, 4096, 4608,
        5184, 5832, 6561, 512, 576, 648, 729, 64, 72, 81, 8, 9, primus tonus, Secundus tonus,
        Tertius tonus, Quartus tonus, Quintus tonus, Sextus tonus, Sex continuae proportiones
        sesquioctauae. inde sex continui toni prodeunt]</p>
      <p xml:id="MURMUSM_MMBAH1650110">Quartadecima conclusio. Quod diatessaron duplicata non continet
        quinque tonos.</p>
      <p xml:id="MURMUSM_MMBAH1650111">NOn ex quinque tonis duplex diatessaron esse.</p>
      <p xml:id="MURMUSM_MMBAH1650112">Per septimam probatum fuit quod diatessaron includit secum duos
        tonos completos cum semitonio.</p>
      <p xml:id="MURMUSM_MMBAH1650113">Quod autem illud sit minus semitonium et sic si duplicetur non
        reddet integrum tonum quod est propositum sic ostendo.</p>
      <p xml:id="MURMUSM_MMBAH1650114">Diapason enim ex quarto in se <pb n="[f.8v]"/>continet
        diatessaron et diapente: sed diapente non continet secum aliud semitonium quam contineat
        diatessaron quoniam non differt ab ea nisi per differentiam toni per quintam conclusionem
        Modo diapason amplectitur quinque tonos et duo semitonia que sunt minora eo quod diapason
        non complet sex tonos continuos neque discontinuos per immediatam conclusionem et per eius
        figuram. ergo illa duo semitonia que sunt in diapente et diatessaron sunt minora: et illud
        quod est in diapente est illud quod est in diatessaron ut dictum est in quinta. ergo illud
        semitonium quod est in diatessaron est semitonium minus quod est pars minor toni merito
        reputata sed nulla pars toni tonum reddit integrum duplicata: quare semitonium quod est in
        diatessaron duplicata aut bis sumptum nullum integrum reddit tonum sed aliter non posse poni
        bis diatessaron tonos habere quinque: Igitur non habet tonos quinque sed quattuor tantum cum
        duobus minoribus semitonijs. et hoc est quod uolebam probare.</p>
      <p xml:id="MURMUSM_MMBAH1650115">Hoc item aliter declaratur per numeros qui neminem fallunt.
        Musicus enim habet refugium ad scientiam superiorem. scilicet. ad Arythmeticam et arguitur
        sic: Sint quinque toni continui sicut ponitur in figura precedenti tunc si supra numerum qui
        est primum fundamentum elongationis siue extensionis sui tertia pars iungatur exibit semel
        diatessaron per figuram circulorum supra quam iterum producta sui tertia pars iungatur
        similiter secunda diatessaron producetur: quare de primo ad ultimum est bis diatessaron.
        Comparatur ergo iste ultimus numerus faciens ad primum numerum bis diatessaron ad ultimum
        numerum facientem quintum tonum et erit minor numerus qui bis diatessaron complet quam
        numerus faciens quintum tonum. ergo bis diatessaron non continet quintum tonum. quapropter
        hanc sequentem uideas figuram.</p>
      <p xml:id="MURMUSM_MMBAH1650116">Amplius hoc potest declarari intendendo diatessaron ad partem
        acuttam et remittendo eam ad partem grauem. Sumptis enim quinque tonis continuis si super
        primum numerum iungatur sui tertia pars diatessaron est intensa et si ab ultimo numerorum
        quinque tonos complente sui quarta pars rescindatur siue subtrahatur diatessaron exibit
        remissa. Si igitur duplex diatessaron est aequalis quinque tonis ex his quinque tonis
        diatessaron intensa et remissa concurrent in eodem numero et aequali nulla differentia
        mediante sed non erit ita ergo bis diatessaron non continet quinque tonos: imo manifesta
        patebit differentia ut uidere potes in hac figura quare diatessaron bis sumpta non est
        aequalis quinque tonis imo inaequalis: quod est propositum.</p>
      <p xml:id="MURMUSM_MMBAH1650117">
        <pb n="[f.9r]"/>[Milan, Bibl. Ambr., H.165inf., f.9r; text: Bis diatessaron, Diatessaron,
        32768, 43690 2/3, 58253 2/9, tonus, 36864, 41472, 46656, 52488, 59049, Quinque toni
        continui, Quinque toni continui aut contigui et immediati: plusquam diatessaron duplicata,
        Diatessaron intensa uel acuta, Differentia. 596 1/12, Diatessaron remissa uel grauis, 32768,
        43690 2/3, 44286 3/4] <figure>
          <graphic url="/images/MURMUSM_06GF.gif"/>
        </figure></p>
      <p xml:id="MURMUSM_MMBAH1650118">Quintadecima conclusio. quod Croma est pars illa qua tonus
        superat duo semitonia minora.</p>
      <p xml:id="MURMUSM_MMBAH1650119">ET ex premissis croma reperire necesse.</p>
      <p xml:id="MURMUSM_MMBAH1650120">Croma a musicis appellatur illud per quod unus tonus superat et
        excedit duo semitonia sui minora. Id autem taliter inuenitur. A sex tonis continuis secundum
        modum tertiedecime conclusionis diapason subtrahatur et quod relinquitur erit croma. Nam
        tanta erit differentia inter quinque tonos et duo semitonia minora que sunt in diapason per
        immediatas et inter sex tonos. quod prouenit ex eo quod ista duo semitonia tonum perficere
        nequeunt uerbi gratia hi duo numeri. scilicet. 262144 et 531441 sex tonos continuos
        amplectuntur: sed hi duo numeri. scilicet. 262144 et 524288 reddunt diapason quod probatur
        si prior numerus dupletur per regulam arythmeticae: Modo differentia inter numerum sex
        tonorum et numerum diapason adimplentem est in 7153 et hec est differentia <pb n="[f.9v]"/>duorum minorum semitonorum ad tonum. nam si fuissent semitonia integra nulla fuisset
        differentia. et haec differentia inter duo minora semitonia et tonum croma a musicis
        uocatur.</p>
      <p xml:id="MURMUSM_MMBAH1650121">Ex premissis propositionibus et conclusionibus possunt inferri
        quaedam corolaria que secuntur: quae quasi sunt manifesta ex assumptis ut de his non sit
        necesse noua theoremata formare.</p>
      <p xml:id="MURMUSM_MMBAH1650122">Primum corolarium est duo minora semitonia tonum integrum non
        complere.</p>
      <p xml:id="MURMUSM_MMBAH1650123">Secundum corolarium est duo maiora semitonia simul iuncta tonum
        integrum superare.</p>
      <p xml:id="MURMUSM_MMBAH1650124">Tertium corolarium est Maius semitonium supra minus semitonium
        cromate habundare [abundare ante corr.].</p>
      <p xml:id="MURMUSM_MMBAH1650125">Quartum corolarium est. Maius semitonium et minus simul iuncta
        tonum complere.</p>
      <p xml:id="MURMUSM_MMBAH1650126">Quintum corolarium est duo minora semitonia cum cromate tonum
        reddere.</p>
      <p xml:id="MURMUSM_MMBAH1650127">Sextum corolarium est Verum semitonium in nulla proportione
        manere in rerum natura.</p>
      <p xml:id="MURMUSM_MMBAH1650128">Septimum corolarium est Croma in numero siue proportione non esse
        sed maius septima quintupla minus septima quadrupla hoc potest notificari per predicta
        immediata et tertiadecima.</p>
      <p xml:id="MURMUSM_MMBAH1650129">Octauum corolarium est Semitonium minus esse maius quam 20 ad 19
        et minus quam 19 ad 18.</p>
      <p xml:id="MURMUSM_MMBAH1650130">Nonum corolarium est Semitonium minus esse maius tribus
        cromatibus minus uero quattuor.</p>
      <p xml:id="MURMUSM_MMBAH1650131">Decimum corolarium est Semitonium maius esse maius quattuor
        cromatibus minus uero quinque.</p>
      <p xml:id="MURMUSM_MMBAH1650132">Vndecimum corolarium est Tonum esse maiorem octo cromatibus
        minorem uero nouem.</p>
      <p xml:id="MURMUSM_MMBAH1650133">Sextadecima conclusio. Quod Bis diapason reperitur in proportione
        quadrupla.</p>
      <p xml:id="MURMUSM_MMBAH1650134">QVadrupla componit proportio bis diapason.</p>
      <p xml:id="MURMUSM_MMBAH1650135">Consonantia diapason fit ex proportione dupla per figuram
        circulorum. Igitur bis diapason in bis duplicata proportione dupla causabitur: sed bis dupla
        est proportio quadrupla quare propositum. Etiam patet in numeris 1 et 2 causa diapason
        dupletur et eueniet 4 faciens diapason ad 2 sed 4 est quadruplus ad 1 quare bis diapason in
        quadrupla fit proportione.</p>
      <p xml:id="MURMUSM_MMBAH1650136">Quis enim dubitauit si b sit duplum ad a et c duplum ad b quin c
        sit quadruplum ad a et sicut formatur bis diapason ita ter diapason et quater diapason et
        cetera quantum est ex parte proportionum que in infinitum procedunt et nullum terminum sibi
        imponunt. sed auditus ad iudicandum de sonis intensis et remissis terminos sibi constituit
        extra quos nihil audiret neque delectationem aliquam sentiret sicut etiam in alijs quattuor
        sensibus contingit ut in usu adoratu gustu et tactu suo modo et proportione.</p>
      <p xml:id="MURMUSM_MMBAH1650137">
        <pb n="[f.10r]"/>Decimaseptima conclusio. Quod diapason diapente in tripla proportione
        consistit.</p>
      <p xml:id="MURMUSM_MMBAH1650138">SEd manet in tripla diapason cum diapente.</p>
      <p xml:id="MURMUSM_MMBAH1650139">In quibus proportionibus simplices consonantiae ponantur id
        multotiens est ostensum</p>
      <p xml:id="MURMUSM_MMBAH1650140">Nam diapason in dupla proportione Diapente in sesqualtera.
        Diatessaron in sesquitertia formantur. Modo si proportio dupla et sesqualtera coniungantur
        creabitur proportio tripla per figuram quintam et patet in numeris nam 1 et 2 duplam reddunt
        proportionem. scilicet. diapason. 2 et 3 sesqualteram. scilicet. diapente. sed 3 ad 1
        triplam: quare diapason cum diapente coniuncta triplam facit proportionem.</p>
      <p xml:id="MURMUSM_MMBAH1650141">Ex hoc potest leuiter inueniri bis diapason et diapente. Nam
        breuiter omnis consonantia supra diapason non est nisi reinceptio aut reformatio eorum que
        infra diapason contenta sunt et formantur inde toni et semitonia et cetera similiter sicut
        prius. cum omnes consonantias tam simplices quam compositas ac eorum partes et partium
        partes in monochordo posterius ordinabo.</p>
      <p xml:id="MURMUSM_MMBAH1650142">Decimaoctaua conclusio et ultima huius primae partis. Quod
        diapason et diatessaron simul iunctae nullam efficiunt harmoniam.</p>
      <p xml:id="MURMUSM_MMBAH1650143">NVlla fit harmonia ex diatessaron et diapason simul iunctis.</p>
      <p xml:id="MURMUSM_MMBAH1650144">Vtrum diatessaron supra diapason fiat consonantia inquirere.</p>
      <p xml:id="MURMUSM_MMBAH1650145">Pythagorici noluerunt diapason cum diatessaron bonam harmoniam
        sonare eo quod non dulciter neque suauiter ad auditum accedit et causam inquirentes
        inuenerunt ipsam extra genus multiplicis et superparticularis proportionis existere cum
        omnis consonantia perfecta in his generibus inuenta sit ut patet per figuram circulorum.</p>
      <p xml:id="MURMUSM_MMBAH1650146">Quod autem ipsa sit extra genus multiplicis et superparticularis
        proportionis patet ponendo casum in proprijs terminis. Nam proportio dupla in qua diapason
        quiescit iuncta cum proportione sesquitertia quae diatessaron format producit proportionem
        superpartientem. scilicet. duplamsuperbipartientem ut patet in figura numerorum. Verbi
        gratia 3 et 6 reddunt diapason 6 et 8 diatessaron: coniunctis extremis. scilicet. 3 et 8 in
        qua est diapason cum diatessaron erit proportio duplasuperbipartiens solo tono distans a
        consonantia perfecta. scilicet. a diapason cum diapente. In hoc autem tanquam inconuenienti
        Pythagorici quieuerunt. ex quo uidetur fuisse de mente eorum quod diatessaron intensa super
        quam intenditur diapente non sit consonantia sicut cum diapente acuta supra quam diatessaron
        intendatur licet utrobique sit diapason in extremis.</p>
      <p xml:id="MURMUSM_MMBAH1650147">Ptholomeus autem non consentit sed eos incusat affirmans diapason
        cum diatessaron consonantiam esse bonam dicens quod cum secundum eos et secundum ueritatem
        qualibet consonantia simplex <pb n="[f.10v]"/>perfecta infra diapason clauditur sic quod
        quicquid est supra diapason est reiteratio et repetitio atque reformatio eorundem que infra
        diapason continentur imo quasi numerus unisonans. id est. unus sonus intonans uidetur
        diapason licet sit in duobus sonis equaliter tonans: igitur cum diatessaron possit fieri
        infra diapason et etiam supra: neque est inconueniens quod fiat in genere superpartienti et
        multiplici secundum Ptholomeum in prima eius specie. scilicet. duplasuperbipartienti ut in
        numeris prius datis nec Boetius in sua musica neque alij philosophi quos uiderim in musica
        istud determinant. Scio tamen quod est questio similis huic. scilicet. vtrum diatessaron
        grauis sub diapente. id est. ante diapente sit consonantia quare nulla dubium est quod supra
        diapente optima sit et dulcis</p>
      <p xml:id="MURMUSM_MMBAH1650148">Ego autem dico si conceditur diapente priorem esse quam
        diatessaron sicut proportionem sesqualteram ante sesquitertiam concessum erit diatessaron
        sub diapente non esse consonantiam ergo neque supra diapason cum ibi similiter diatessaron
        sub diapente ponetur.</p>
      <p xml:id="MURMUSM_MMBAH1650149">Item de natura consonantiarum ex quo fiunt ad naturam numerorum
        et modum proportionum est magis fieri per intensionem quam per remissionem quare magis
        iubilat diatessaron supra diapente quam infra.</p>
      <p xml:id="MURMUSM_MMBAH1650150">Item prior est comparatio diapason ad diapente quam ad
        diatessaron sicut prius comparatur 12 ad 8 quam ad 9 quoniam 8 est ante 9 quare diatessaron
        post diapente ueniet: unde si non esset diapente diatessaron non esset. Et si obijciatur
        quod dictum est in quinta conclusione diapente sequi diatessaron qua superat eam uno solo
        tono concedatur quod verum est in quantum est dissonantia non in quantum consonantia.</p>
      <p xml:id="MURMUSM_MMBAH1650151">Item tonus precedit et tamen non est consonantia sed pars eius
        sic dico ad propositum quod diatessaron ante diapente non est consonantia [Diatessaron sub
        diapente non est consonantia in marg.] ut Pythagorici uoluerunt sed est pars eius post
        diapente autem consonantia dici debet: et sic diatessaron non est ex se sed ex duabus
        consonantijs iubilationis actu diapason. scilicet. et diapente quibus duobus terminis
        positis illam non poni est impossibile imo forte non nisi secundum quod differt ab ambabus
        propter predicta sequentem uideas figuram. In hac enim figura sunt consonantiae simplices et
        compositae appositis et apponendis subtractis et subtrahendis quod patet per circulos et
        eorum numeros.</p>
      <p xml:id="MURMUSM_MMBAH1650152">Nunc finita sit prima pars huius theorice que de modulatione et
        contemplatione consonantiarum animam subleuat et informat et omnes sensus corporeos
        clarificat et disponit faciliter ad maiora secundum quod ego ex sapientia atque doctrina tam
        magni philosophi sicut fuit Boetius potui in musica hinc inde breuiter assumare. [ras.]</p>
      <p xml:id="MURMUSM_MMBAH1650153">
        <pb n="[f.11r]"/>[Milan, Bibl. Ambr., H.165inf., f.11r; text: Bis diapason consonantia,
        Proportione quadrupla, Diapason cum diapente in proportione tripla, Diapason consonantia in
        proportione dupla, Diapason cum diatessaron, Diapente, diapason, diatessaron, tonus dupla,
        Sesquitertia, Sesquioctaua, 3, 6, 8, 9, 12, 16, 18, 24, proportio
        duplasuperbipartienstertias, proportio sesqualtera]</p>
      <p xml:id="MURMUSM_MMBAH1650154">Incipit secunda pars theorice musice Ioannis de Muris.</p>
      <p xml:id="MURMUSM_MMBAH1650155">AD secundam partem me transfero que est de diuisione monochordi.
        In qua tam omnes consonantie quam earum partes et partium partes annotantur: Ac inde per
        consequens de compositione omnium generum musicorum. scilicet. instrumentorum ac eorum
        cognitione non cognitorum antiquorum et nouissimorum que ad inventionem maximam prestant
        fidem et dulcem atque delectabilem modulationem.</p>
      <p xml:id="MURMUSM_MMBAH1650156">Prima conclusio. Quod tres primae consonantiae disponuntur in
        linea recta et spacijs distinctis.</p>
      <p xml:id="MURMUSM_MMBAH1650157">PRimas euphonias in plano scribere uere.</p>
      <p xml:id="MURMUSM_MMBAH1650158">Euphonias primas harmonicas perfectas atque simplices esse
        probauimus diapason diapente et diatessaron. Modo restat eas super datam rectam lineam
        collocare. et supradatum spatium figurare. Sit ergo a b data linea tanquam proportionis
        fundamentum et ea per medium resecata in puncto c diapason dulcissime resonabit. nam a b
        dupla est ad a c.</p>
      <p xml:id="MURMUSM_MMBAH1650159">Scindatur iterum a b in partes tres que sint ad de cb
        sesqualteram faciet proportionem.</p>
      <p xml:id="MURMUSM_MMBAH1650160">Sinque a b in partes quattuor diuidatur in punctis f g e et sint
        partes af fe eg gb tunc a g ad a b diatessaron adimplebit. Idemque faciet b f ad b a siue e
        g eritque c g inuentus tonus.</p>
      <p xml:id="MURMUSM_MMBAH1650161">Sed quoniam eadem chorda numero cum ad sui partes relata est
        fiunt plures secundum diuisionem dictam et erunt quattuor chorde sic disposite sicut sunt
        hic et debent pulsari ut sonent nunc 2 nunc 3 nunc 4 si tu uelis ut aures habeant distinctas
        consonantias iudicare <pb n="[f.11v]"/>quas prius ignorabas et informationem intellectus et
        sensus mirabiles apparentis circa sonorum consonantias.</p>
      <p xml:id="MURMUSM_MMBAH1650162">[primum tetrachordum quod Mercurius repperit ad tempusque Orphei
        celebratum et obseruatum est. in marg.] Hoc quidem instrumentum est primum quod apud
        antiquos fuit notum: et fuit instrumentum Mercurij et durauit usque ad tempus Orphei
        tetrachordum nominatum</p>
      <p xml:id="MURMUSM_MMBAH1650163">De situatione et ordine chordarum secundum prius et posterius non
        est ad presens determinandum: Nam prius et posterius non sunt differentiae consonantiarum
        sed debitus situs numerorum uidebitur in monochordo et chordarum pluralitate quod idem
        est.</p>
      <p xml:id="MURMUSM_MMBAH1650164">[Milan, Bibl. Ambr., H.165inf., f.11v; text: a, f, d, c, e, g, b] <figure>
          <graphic url="/images/MURMUSM_07GF.gif"/>
        </figure></p>
      <p xml:id="MURMUSM_MMBAH1650165">Secunda conclusio. Quod tonus diatessaron consonantiae additus
        siue in graue siue in acutum diapente perficit.</p>
      <p xml:id="MURMUSM_MMBAH1650166">IN grauitate tonum uel acuta parte docere</p>
      <p xml:id="MURMUSM_MMBAH1650167">Primo uolo formare tonum in accentu acuto. Sit sonus b adhuc
        intendo alium sonum qui sit diapente in c a quo remitto diatessaron grauem in d cum igitur
        inter diapente et diatessaron sit differentia repertus est d b in acuta parte tonus: ac in
        parte graui sit super b</p>
      <p xml:id="MURMUSM_MMBAH1650168">Item diatessaron intendo a b in f a quo diapente remitto ad b
        erit ergo tonus b d in figura subscripta in accentu graui: Verbi gratia in figura
        consonantiam intendere est de sono graui acutum et consonantem facere et remittere est de
        accentu acuto grauem formare. Et in modo utrobique inueniri potest tonus ut dictum est et
        erit b d tonus in parte acuta siue intensa. breuiter si dyatessaron et diapente intendantur
        seorsum ut 6 4. 6 9. inuentus est acutus tonus. ac si ambo remittantur ab eodem puncto in
        grauem partem inuentus est ut 12 8. 12 9 et hoc intelligendum est quantum ad quantitatem
        arythmeticam. scilicet. discretam non autem continuam geometricam. Et iste est modus
        contrarius precedenti sed in idem <pb n="[f.12r]"/>redit. nam quum chorda plus habet de
        quantitate continua geometrica grauior est: quum uero minus acutior. Item et quum chorda
        plus habet de quantitate discreta. id est. plures numeros motus acutior est quum uero
        pauciores est grauior. et sic eadem manet proportio quocumque modo dicatur.</p>
      <p xml:id="MURMUSM_MMBAH1650169">Item in alijs terminis sit b 192 et adde sui medietatem que est
        96 habebis 288 quod est diapente intensa.</p>
      <p xml:id="MURMUSM_MMBAH1650170">Et si a 288 subtrahis quartam partem habebis 216 quod est
        diatessaron remissa ad 288 cuius quarta pars est 72</p>
      <p xml:id="MURMUSM_MMBAH1650171">Et si ad 192 addas octauam sui partem habebis 216 quod est tonus
        supra 192 cuius octaua pars est 24 et talis tonus erit intensus siue acutus.</p>
      <p xml:id="MURMUSM_MMBAH1650172">Item tolle partem nonam a 216 et habebis 192 quod est tonus
        grauis siue remissus. quare presentem uideas figuram.</p>
      <p xml:id="MURMUSM_MMBAH1650173">[Milan, Bibl. Ambr., H.165inf., f.12r; text: Diapente intensa,
        Diapente remissa, Diatessaron acuta aut intensa, Diapente grauis aut remissa, tonus in parte
        remissa, tonus in parte acuta, b, d, c, f, 192, 216, 288]</p>
      <p xml:id="MURMUSM_MMBAH1650174">Tertia conclusio. Quod semitonium minus in graue et in acutum
        repperitur.</p>
      <p xml:id="MURMUSM_MMBAH1650175">ATque semitonium [.scilicet. acutum et remissum. supra lin.]
        paruum siue minus habere.</p>
      <p xml:id="MURMUSM_MMBAH1650176">Primo ad acutam partem sic potest minus semitonium demonstratiue
        probari. Sit a unus sonus a quo ad b diatessaron intendatur a b rursus ad c diatessaron sit
        intensa et a c usque in d deponatur diapente in accentu graui est igitur tonus b d.</p>
      <p xml:id="MURMUSM_MMBAH1650177">Item a d intendatur diatessaron usque ad e a quo ad f diapente
        remissa sit. erit igitur tonus d f</p>
      <p xml:id="MURMUSM_MMBAH1650178">Cum igitur a b sit integra diatessaron et b d et d f sunt duo
        toni sequitur quod f a sit reliquum et illud semitonium minus eleuatum nuncupatur.</p>
      <p xml:id="MURMUSM_MMBAH1650179">
        <pb n="[f.12v]"/>Ad accentum uero grauem sic fiat Sit sonus datus a a quo ducantur duo toni
        continui a b g et g diatessaron remittatur ad k et tunc arguendo sicut prius totum residuum
        est minus semitonium quod uolebam probare. quare presentem uideas figuram.</p>
      <p xml:id="MURMUSM_MMBAH1650180">[Milan, Bibl. Ambr., H.165inf., f.12v,1; text: Diapente remissa,
        Diatesssaron intensa, Tonus acutus, Acutum semitonium minus, c, e, b, d, f, a, k, g, Minus
        semitonium graue, Tonus intensus, 9, 12, Diatessaron remissa]</p>
      <p xml:id="MURMUSM_MMBAH1650181">Quarta conclusio. Quod semitonium maius in grauem partem et in
        acutam demonstratur.</p>
      <p xml:id="MURMUSM_MMBAH1650182">INuento minori semitonio in parte graui et acuta restat utrobique
        maius semitonium inuenire terminatum ad partem acutam. Sic tres tonos acutos continue
        intendendo qui sint. a b. b c. c d. deinde super a acutum formo diatessaron et sit a f et
        sequitur per ea que in prima parte probata sunt quod c f est minus semitonium quare f d
        maius semitonium erit in parte acuta quod erat propositum probandum</p>
      <p xml:id="MURMUSM_MMBAH1650183">Ad partem uero grauem sic arguitur. Sit semitonium minus in
        accentu acuto eleuatum a d remittatur tonus ad e et erit a e semitonium maius inuentum in
        accentu graui depositum quemadmodum in presenti figura demonstratiue probatur.</p>
      <p xml:id="MURMUSM_MMBAH1650184">[Milan, Bibl. Ambr., H.165inf., f.12v,2; text: Diatessaron
        remissa, Tonus peracutus, Tonus acutus, Semitonium minus, Semitonium maius acutum, a, b, c,
        d, e, f, Tonus remissus in parte graui, Semitonium maius in parte graui, Semitonium minus
        intensum] <figure>
          <graphic url="/images/MURMUSM_08GF.gif"/>
        </figure></p>
      <p xml:id="MURMUSM_MMBAH1650185">
        <pb n="[f.13r]"/>Quinta conclusio. Quod croma in grauem et in acutam partem reperitur.</p>
      <p xml:id="MURMUSM_MMBAH1650186">HIc propono graue uel acutum croma tenere.</p>
      <p xml:id="MURMUSM_MMBAH1650187">In acuta parte croma sic habetur. Ab a sono dato maius semitonium
        intendatur per precedentem conclusionem usque ad punctum b a quo minus semitonium remittatur
        in puncto c et erit tunc c a coma [in parte acuta supra lin.] per quintamdecimam.</p>
      <p xml:id="MURMUSM_MMBAH1650188">Sed ad grauem sic ab a sono minus semitonium sit intensum ad d a
        quo maius semitonium remissum sit in puncto e Erit igitur ab a in e croma in graui parte
        repertum.</p>
      <p xml:id="MURMUSM_MMBAH1650189">[Milan, Bibl. Ambr., H.165inf., f.13r; text: Semitonium maius
        intensum, Semitonium maius remissum, Semitonium minus remissum, Croma acutum, Croma graue,
        Semitonium minus intensum, b, c, a, e, d]</p>
      <p xml:id="MURMUSM_MMBAH1650190">Sexta conclusio. Quod Monochordum per tetrachorda ordinatus.</p>
      <p xml:id="MURMUSM_MMBAH1650191">HIs expeditis monochordum scire uelitis.</p>
      <p xml:id="MURMUSM_MMBAH1650192">Tetrachorda per monochordum ordinare.</p>
      <p xml:id="MURMUSM_MMBAH1650193">Quoniam in precedentibus est ordinatum et expeditum de
        speculatione consonantiarum et de his que accidunt circa eas sicut contingit in prima parte
        huius libri et de earum reductione ad sensibiles figuras que magnum praestant certitudinis
        gradum matematicis quoniam veritas quae in intellectu formatur per demonstrationes
        sensibiles cum figuris ad iudicium uisus et auditus conformiter reducta est. Cum omnis
        consonantia sit composita ex partibus suis integralibus. scilicet. ex tonis et semitonijs
        maioribus et minoribus ex diesibus atque cromatibus et cetera. Iam conueniens est ad
        monochordi diuisionem accedere in quo omnes consonantiae tam simplices quam compositae tam
        perfectae quam imperfectae reseruantur toni et semitonia et reliqua. Ante cuius diuisionem
        aliqua praeambula praeferuntur.</p>
      <p xml:id="MURMUSM_MMBAH1650194">Primum est omnis diuisio monochordi quod in se continet implicite
        et in uirtute omnia genera instrumentorum uadit per tetrachorda. Omne autem tetrachordum
        uocant spacium duorum tonorum cum uno minore semitonio et hoc est diatessaron et
        rationabiliter mouetur: Nam ut in precedentibus ostensum est bis diapason ad semel diapason
        reducitur. Diapason ad diapente cum diatessaron. Diapente autem diatessaron presupponit et
        hec omnia prius ostensa sunt <pb n="[f.13v]"/>Diatessaron uero nullam aliam perfectam
        consonantiam presupponit sed tonum et semitonium. Diesim et cromata. Hinc est quod omnes
        musici tam antiqui quam moderni primum tetrachordum diatessaron esse concesserunt quoniam
        quilibet tonus duas chordas requirit: et semitonium similiter duas. Modo cum diatessaron
        sint duo toni cum semitonio manifestum est quattuor chordas diatessaron continere. quelibet
        enim chorda seruit pro fine unius toni et initio secundi preter primam et ultimam.</p>
      <p xml:id="MURMUSM_MMBAH1650195">Secundum praeambulum est quod cum istud tetrachordum possit
        iterari ut altius ascendat per diapente a diatessaron sicut reiteratur diatessaron. hoc
        potest contingere per tetrachordum sinzeumenon [.id est. coniunctum supra lin.] uel
        diszeumenon [.id est. disiunctum supra lin.]</p>
      <p xml:id="MURMUSM_MMBAH1650196">Sinzeumenon est quando ultima chorda primi tetrachordi est
        initium secundi. et sic in istis duobus tetrachordis erunt in primo duo toni cum semitonio
        et in secundo totidem. In summa igitur quattuor toni cum duobus semitonijs: et sunt ut uisum
        est minora [.scilicet. semitonia supra lin.]. Et iterum supra finem secundi tetrachordi
        potest reiterari tertium et sic ultra in infinitum.</p>
      <p xml:id="MURMUSM_MMBAH1650197">Diszeumenon tetrachordum est cum post ultimum neruum primi
        tetrachordi additur neruus distans ab eodem per spacium toni et super eum inuenitur iterum
        tetrachordum et sic ut prius.</p>
      <p xml:id="MURMUSM_MMBAH1650198">Et est notandum quod in duobus tetrachordis coniunctis sunt
        septem chordae. sed in duobus disiunctis sunt octo.</p>
      <p xml:id="MURMUSM_MMBAH1650199">Item notandum ex his quod in diapason sunt duo tetrachorda
        coniuncta cum uno tono sunt tamen duo disiuncta.</p>
      <p xml:id="MURMUSM_MMBAH1650200">Item possunt augumentari duplando et triplando et cetera quotiens
        placuerit augumentanti.</p>
      <p xml:id="MURMUSM_MMBAH1650201">Tertium preambulum est quod de diuisione tetrachordi quod est
        diatessaron Antiqui tripartiti sunt</p>
      <p xml:id="MURMUSM_MMBAH1650202">Quidam enim eorum diuiserunt per tonum et tonum cum semitonio ut
        dictum est nunc quattuor chordas apponentes quarum prima est quod ad ultimam diatessaron
        consonabat. et uocarunt hoc genus modulationis dyatonicum cantum. [Genus diatonicum. in
        marg.]</p>
      <p xml:id="MURMUSM_MMBAH1650203">Alij diuiserunt diatessaron et fuit tetrachordum in semitonio
        minori primo et semitonio maiori secundo et tribus semitonijs tertio tendendo ad acutum
        quattuor chordas apponentes quarum prima ad ultimam diatessaron resonabat et hunc modum
        dixerunt genus cantandi chromaticum. [Genus chromaticum. in marg.]</p>
      <p xml:id="MURMUSM_MMBAH1650204">Alij diuiserunt diatessaron in medietatem unius semitonij minoris
        primo et in aliam medietatem secundo ac tertio in duos tonos ascendendo cum quattuor chordis
        et hoc modulationis genus uocarunt enarmonicum. [Genus enarmonicum. in marg.] Et hanc
        semitonij medietatem <pb n="[f.14r]"/>dixerunt esse diesim. et sic illud genus erat ex diesi
        et diesi et duobus tonis procedendo de graui ad acutum. Et huius triplicis generis
        melodiarum exempla in figura signabo. [Admiratio auctoris de duobus generibus omissis. in
        marg.] Sed uehementer admiror super hoc quod apud Phrygios et saracenos ista duo genera
        melodiae. scilicet. chromaticum et Enharmonicum fuerint cognita cum apud nos christianos
        nusquam in usum uenerunt. [Et omnis concentus et cetera Hic modo dicere magister quod sit
        impossibile pronuntiari has minutias siue fractiones minimas atque insensilles quoniam omnis
        cantus et sonus requirit motum et tempus certum atque sensibile quod patet in practice ut si
        cytharedus pulset aut musicus cantet melius et facilius sonabit atque cantabit in tempore
        largo quam in breui et stricto. in marg.] Sed in genere diatonico omnis ecclesiasticus
        cantus et omnis concentus harmonicus per certa tempora mensuratur ut in conductuum motus uel
        organis et ceteris modis ac cantilenis:nec non et omnis sonus cunctorum generum musicorum in
        nostris instrumentis et laicorum mechanicorum et rusticorum ac etiam mulierum. Nescio tamen
        in quo spiritu nisi diuino quodam nutu et sponte naturaliter incidere conspiciuntur et a
        natura ad musicam inclinatur. Vbi ergo in mundo laterent duo predicta genera nihil plus
        oppinor nisi quod quasi contra naturalem inclinationem humanarum uocum ad cantus diuisa
        fuerunt. scio enim quod uix aut numquam uox humana in his duobus generibus consonantiam
        faceret imo laboriose pronuntiaret nec unquam de se ipsa in his duobus generibus certa
        existeret. In instrumentis autem musicis artificialibus possibile esset multum tamen non
        dubito quod dura et aspera et incommoda atque repugnans esset in harmonia talis musica horum
        duorum generum et modorum hominibus imbutis et habituatis in tertio genere. scilicet.
        diatonico sicut nos sumus. Hoc insuper non ignoro quoniam posset etiam diatessaron esse
        diuisa in quinque semitonia minora et duo cromata sed hoc esset excedere [.scilicet. hijs
        chordarum supra lin.] tetrachordum. At tetrachordorum diuisionem iuxta ipsorum trium generum
        dispositionem subiecte figurae declarant.</p>
      <p xml:id="MURMUSM_MMBAH1650205">[Milan, Bibl. Ambr., H.165inf., f.14r; text: 7, 6, 5, 4, 3, 2, 1,
        tonus, semitonium, Diatessaron, Tetrachordum sinzeumenon] <figure>
          <graphic url="/images/MURMUSM_09GF.gif"/>
        </figure></p>
      <p xml:id="MURMUSM_MMBAH1650206">
        <pb n="[f.14v]"/>[Milan, Bibl. Ambr., H.165inf., f.14v; text: Tetrachordum diszeumenon,
        Diatessaron, 8, 7, 6, 5, 4, 3, 2, 1, tonus, semitonium, Tonus, Genus enarmonicum, Genus
        chromaticum, Genus diatonicum, dittonus, diesis, tria semitonia, semitonium, tonus, 2304,
        2916, 2994, 3072, 2736, 2592]</p>
      <p xml:id="MURMUSM_MMBAH1650207">Septima conclusio. In qua Auctor proponit describere diuisionem
        monochordi.</p>
      <p xml:id="MURMUSM_MMBAH1650208">HIc ego concordo cum Boetij monochordo.</p>
      <p xml:id="MURMUSM_MMBAH1650209">Cum hec genera in diatessaron semper concurrunt sed in modis
        uariantur: nulli debet esse dubium quin diuiso monochordo secundum genus diatonicum et etiam
        secundum alia genera diuisum sit quare de diuisione monochordi in genere diatonico agendum
        est in eius autem tota diuisione non ponitur nisi aut tonus aut semitonium minus diuisiones
        autem quattuor monochordi per lineas et litteras signabo et demonstratiue probabo et in eius
        descriptione in plana superficie nomina chordarum que antiqui imposuerunt et numeros ad quos
        consonantiarum proportio refertur. Et quoniam uult Boetius in musica sua quod longior chorda
        plures partes et maius spacium occupat breuiore igitur maiorem sibi attribuit soni et
        grauiorem. breuiores autem chorde minorem sonum et acutiorem: licet fieri possit aeque bene
        e contra longiori eo quod <pb n="[f.15r]"/>pauciores motus continet breuiore sibi minorem
        numerum dare. breuiori uero plures numeros et motus eo quod plures mutationes habet ut ipse
        innuit libro suo sed quomodocumque fiat numquam proportio uariatur.</p>
      <p xml:id="MURMUSM_MMBAH1650210">Primo autem ponam diuisionem monochordi diatonici secundum
        Boetium in quo non est nisi bis diapason quantum ad proportionem numerorum licet non
        repugnet ei ter vel quater diapason</p>
      <p xml:id="MURMUSM_MMBAH1650211">Et quoniam ex premissis habitum est qualiter bis et semel
        diapason et ceteraeque consonantiarum euphoniae inuentae sunt igitur non restat nunc nisi
        figuram describere super planum spacium et statim in ea uidebitur clarissime modus cantandi
        atque pulsandi in genere diatonico ut patet in sequenti conclusione et capitulo.</p>
      <p xml:id="MURMUSM_MMBAH1650212">Octaua conclusio. De diuisione monochordi.</p>
      <p xml:id="MURMUSM_MMBAH1650213">SEd monochordalem plane uolo scribere tale.</p>
      <p xml:id="MURMUSM_MMBAH1650214">Iuxta istam distinctionem quam Boetius tradidit de diuisione sui
        monochordi uolo similiter meum diuidere mutando solum situm et ordinem chordarum et numerum
        earum quoniam ista maneries iubilandi atque pulsandi que nullo tempore uigebat super numeros
        harmonicos diebus nostris adeo est ad melius mutata quod pronuntiatio nostra florida magis
        existit atque ornatiori modo dicendi uocem profertur ut dulciorem atque mirabilem uoluptatem
        sentiat auditus subtiliataque est multum contemplatio musicae per exercitium modernorum
        litteratorum hominum in hac arte studentium auxilio et inuentione artificialiter pulchra imo
        etiam uulgus et specialiter omnes nobiles uiri et adolescentes insuper mulieres ad huc
        promouentur ad musicam nescio qua sorte nisi industria naturali et innata inclinatione non
        solum humanitati uerum etiam uolatilibus concessa nunc a [[priori]] circulo superiori
        regulata. Mutantur enim continue hec et ita forte reuoluto circulo aliquo redibunt uel
        renascentur sicut prius uel ut dicit philosophus hoc est quia facile sit inuentis addere
        Concedamus ideo pro nunc duas ex nouem musis. scilicet. inuentionem [Eratho supra lin.] et
        pronuntiationem [Caliope supra lin.] in lucem magis iungere nouissimo tempore quam
        antiquo.</p>
      <p xml:id="MURMUSM_MMBAH1650215">[Nouem sunt musae que hominem efficiunt sapientem harum quinque
        ultimae redunt hominem eloquentem. et sunt hae. <lb/>Clio. id est. uoluntas et appetitus.
        <br/>Euterpe. id est. delectatio. <lb/>Melpomene. id est. perseuerantia. <br/>Talya. id est.
        capacitas. <lb/>Polymnia. id est. memoria. <br/>Erato. id est. inuentio. <lb/>Terpsicore. id
        est.iudicans. <br/>Vrania. id est. celestis. <lb/>Caliope. id est. bona sonoritas. in
        marg.]</p>
      <p xml:id="MURMUSM_MMBAH1650216">Deinceps meum monochordum sic diuido hoc modo. sit a b chorda
        posita super planum reseccata per medium in puncto I igitur ab a i ad b a diapason melior
        consonantiarum inuenta est</p>
      <p xml:id="MURMUSM_MMBAH1650217">Iterum a i per aequalia diuisa in puncto q a q ad b a bis
        diapason adhuc meliorum sonabit.</p>
      <p xml:id="MURMUSM_MMBAH1650218">Ac si rursus a q per aequalia diuideretur surgeret tunc diapason
        de eodem genere multiplici et sic ultra quantumlibet diuidenti et auris consonantiam
        comprehendere <pb n="[f.15v]"/>poterit et in hoc uirtus intellectiua superat sensitiuam. Si
        igitur meliores consonantiae notae fuerint et sint in alio gradu certitudinis aliae
        assequentur eas.</p>
      <p xml:id="MURMUSM_MMBAH1650219">Et diuidatur iterum a b chorda in tres partes proportionales
        proportio tripla ita 1/3 sit b f f a uero 2/3 contineri igitur a f ad a b meliorem extra
        genus multiplicis generat diapente necessarium iam igitur est diatessaron inuentum esse cum
        diapente non differat a diapason nisi per unicam diatessaron per quartam primae et est in
        chordis a i a f sed sic inuenies hanc in a b sic iterato a b per quattuor aequalia
        distinguatur quarum vna sit b e alias uero tres in se contineat a e itaque a e ad a b
        diatessaron facit sonum.</p>
      <p xml:id="MURMUSM_MMBAH1650220">Consonantijs igitur signatis restat tonos et semitonia repperire
        per quae fit elleuatio et depositio accentus grauis et acuti ad consonantias harmoniae a b
        chordae sit prima nona pars b c tunc a c ad a b per tonum unicum eleuatur a c quae chordae
        sit adhuc 1/9 pars c d erit ad b a dittonus manifestus iamque d e minus semitonium notum
        inuenitur in chorda a d et a c et per consequens a c ad a b dittonus cum semitonio minori
        quod unico nomine diatessaron appellatur et consequenter tu iam habes trittonum cum
        semitonio in a f a b uidelicet diapente.</p>
      <p xml:id="MURMUSM_MMBAH1650221">Preterea a f pars chordae a b sit nona pars f g erit a g ad a b
        tonus cum diapente aut dittonus cum diatessaron.</p>
      <p xml:id="MURMUSM_MMBAH1650222">Et rursus chordae a e sit 1/4 pars e h erit igitur a h ad a e
        diapason et per consequens a h ad a b bis diapason manifesta igitur et a h ad a i minus
        semitonium inuentum est. igitur nona pars redit ad diapason.</p>
      <p xml:id="MURMUSM_MMBAH1650223">Notandum prius in omni diuisione sunt 5 toni cum duobus minoribus
        semitonijs ut uisum est. Cum igitur semel diapason quantum ad sui intrinseca diuisa sit
        eodem modo per reiterationem bis diapason diuidi necesse est.</p>
      <p xml:id="MURMUSM_MMBAH1650224">Continet autem hoc instrumentum 19 chordas. scilicet. bis
        diapanson cum diapente licet possibile sit ulterius augumentare et est in figura ortogonij
        dupli quantum ad duo sui latera sed triplum non sub una linea cadere potest si maxime
        accedit ad circumferentiam super duo puncta descripta potest tamen in alijs figuris describi
        cum quadratis aequilateribus uel oblongis circularibus concauis siue planis et sic in
        uirtute monochordum in se continet omnia genera musicorum diuersas tamen figuras ad quas
        potest hoc monochordum transferre exempli gratia describere tibi uolo cuius lineae aut
        chordae coniunctae sunt secundum ordinem sequentis figurae.</p>
      <p xml:id="MURMUSM_MMBAH1650225">
        <pb n="[f.16r]"/>[Milan, Bibl. Ambr., H.165inf., f.16r; text: b, c, d, e, f, g, h, i, k, l,
        m, n, o, p, q, r, s, t, u, a, v] <figure>
          <graphic url="/images/MURMUSM_10GF.gif"/>
        </figure></p>
      <p xml:id="MURMUSM_MMBAH1650226">Theorica musicae Ioannis de Muris Parisius edita explicit
        feliciter. quam ego Franchinus Gaforus musicae professor propria manu scripsi die primo
        Ianuarij 1499.</p>
    </body>
  </text>
</TEI>
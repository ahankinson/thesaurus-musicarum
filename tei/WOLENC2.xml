<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Enchiridion musices, liber II</title>
        <title type="abbrev">WOLENC2</title>
        <author>Wollick, Nicolaus</author>
        <date notBefore="1500" notAfter="1599">16th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Katherine Clark</persName>
        </respStmt>
        <respStmt>
          <resp>C</resp>
          <persName>Anastasia Arapova</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2001</date></editionStmt>
      <sourceDesc>
        <bibl type="edition">
          <emph>Enchiridion musices Nicolai Wollici Barroducensis de gregoriana et figuratiua atque
            contrapuncto simplici percommode tractans, omnibus cantu oblectantibus perutile et
            necessarium</emph> (Impressum Parisii impensa honestissimorum virorum Iohannis Parui ad
          intersignium Leonis Argentei et Francisci Regnault ad intersignium diui Claudii
          commorantium. Anno virginei partus .1512. 14. kalendas Nouembris), ff. aviirâ€“cviiir.
        </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="WOLENC20001">
        <pb n="[f.aviir]"/>Pars secunda huius.</p>
      <p xml:id="WOLENC20002">SEd de prima hactenus. deinceps ad secundam huius partem festinantes: in
        qua quandoquidem numeri sonori integra et perfecta latet vis natura et essentia sua. Eam
        presertim per capitula scindentes. Septem quidem interim honore digna annectendo. Que
        tanquam potiora musice artis facundiam lepide dilucidant: vt sunt Tonus. Modus. Mutatio.
        Clauis. Uox Cantus Littera. Ex quibus tota ordine retrogrado musica constabit Gregoriana</p>
      <p xml:id="WOLENC20003">
        <pb n="[f.aviiv]"/>De septem litteris musices. ex quibus vna cum vocibus claues
        componuntur.</p>
      <p xml:id="WOLENC20004">Capitulum primum.</p>
      <p xml:id="WOLENC20005">[Gamma]ut in summo tu pollicis adde sinistri:</p>
      <p xml:id="WOLENC20006">Alphabeta legens ordine trina simul.</p>
      <p xml:id="WOLENC20007">Uocibus annexis: quas vocum signa recenset:</p>
      <p xml:id="WOLENC20008">Hinc solet heptenos: musica ferre modos</p>
      <p xml:id="WOLENC20009">Prima duo finit.g.dlasol dato ternum</p>
      <p xml:id="WOLENC20010">More vetusto: etenim terminat ela manum.</p>
      <p xml:id="WOLENC20011">Littera elementaris extat figura: circa quam cantorum versatur
        intentio</p>
      <p xml:id="WOLENC20012">Littere enim specialiter capte sunt septem. A. B. C. D. E. F. G. Numero
        autem viginiti. Que quidem prima sui distinctione triphario partiuntur. Prime namque septem
        ad G. finale festinantes sibi nomen capitale vsurpant Alter ordo litteris suis septem ad .g.
        supremum currentibus minutum nomen prebet. Relique vero quattuor ad .d. excellens
        proficiscentes gemine dicuntur.</p>
      <p xml:id="WOLENC20013">Ratio etenim denominationis primarum septem est litterarum grossities.
        sequentes autem quoniam paruis caracteribus cartula infiguntur: parue sunt dicte. Cetere
        ergo ab his geminantur (Obiectio) Quamque plerique oppositum asserere minus pudent.
        Duplicantes quoque secunde distributionis tres posteriores e (videlicet) f. et g. minutas.
        Hoc denique dicentes arguere differentiam litterarum his similium. inferiorum. scilicet
        primi alphabeti. Solutio litteras iamiam prelibatas. Apprime dicimus ab infimis equalibus
        sibi quinquies differre (ea presertim de causa) huiusmodi geminationis prolixitatem (cum
        natura plurimum breuitate delectetur prolongatione quidem spasmos emiserit) abesse
        cupimus.</p>
      <p xml:id="WOLENC20014">Primo igitur in hoc differunt quia si vna in linea accumbit. similis sibi
        seu dupla eiusdem spacium colit</p>
      <p xml:id="WOLENC20015">Secundo si vna est capitalis altera minutis computabitur.</p>
      <p xml:id="WOLENC20016">Tertio cum vna fuerit finalis reliquam superacuta erit.</p>
      <p xml:id="WOLENC20017">Quarto vna de impari existente numero octaua eiusdem impari iungatur.</p>
      <p xml:id="WOLENC20018">Quinto si vna fuerit alicuius primorum cantuum. Altera de secundo eiusdem
        extat.</p>
      <p xml:id="WOLENC20019">Pro quo tamen correlarie animaduertendum est G grecum a graiis nondum
        fuisse adinuentum nec e. excellens. cum b spherico Iuniores quippe intrinsecus profundiusque
        cum ad rerum omnium fundamenta intuerentur (ita vulgo quidem iactis fundamentis edificato)
        Quod minus Senece prouerbium denegat dicens maxima parsimonia in fundo est. Idcirco adiicere
          <pb n="[f.aviiir]"/>quoque necessaria forent in arte Musica vtile eis visum est. Nos
        igitur eorum audacia confisi. haud verecundie. immo potioris complacentie benenficio. vota
        complendo indigentiam vt ipsi pepulerunt impellere sedulo conamur. Ueruntamen non minus
        priscis ac recentibus obtemperabimus. Nihilominus regulis seu documentis contentamur. Cum
        nullus tam ingenuus quin ex veterum dogmatibus quicquam sibi adaptauerit. Oduceret itaque
        quis contra pretacta hocpacto. Si greci greco [Gamma] caruerunt. Quid tunc mouet .g. grece
        et scribi et proferri.</p>
      <p xml:id="WOLENC20020">Solutio. Quam obrem ad hoc dicunt quidam musicam primitus a grecis
        emanasse. A latinis tandem sibi completionem assumpsisse. nec videtur littera necessitatis
        per se ergo de licentia adiungitur. Nihilominus necessitudine accidentali ipsius secundi
        toni versantis nonnunquam circa: [Gamma]ut pro toni complemento: licet non in ordine
        litterarum locatur. preterea Guido [Gamma]ut esse iunctum inquit cum D. graue diapenten sub
        se non haberet: nec G finale. diapason resonaret, melius est inquam abundare quam
        deficere.</p>
      <p xml:id="WOLENC20021">De vocum quidditate: earumdemque decisione: linearum spaciorumque
        numero.</p>
      <p xml:id="WOLENC20022">Caput secundum.</p>
      <p xml:id="WOLENC20023">Aere vox pulso notulas formata per istas:</p>
      <p xml:id="WOLENC20024">Ut re mi: fa sol la: cantica dulce sonat.</p>
      <p xml:id="WOLENC20025">Ordine septeno quas vult manus ipsa sinistra:</p>
      <p xml:id="WOLENC20026">Impare vult numero: linea rite frui.</p>
      <p xml:id="WOLENC20027">Quas numero parili spacium petit aptius addi:</p>
      <p xml:id="WOLENC20028">Quo nouies sumpto regula dena fluet.</p>
      <p xml:id="WOLENC20029">Uoces quod scribi non possunt: vsu et exercitatione mandantur memorie ne
        pereant: profluunt namque in preteritum tempus pronunciationes earum. Est igitur vox vt
        Aristoteles inquit repercussio aeris aspirati per arteriam vocalem cum ymagine significandi.
        vel sic.</p>
      <p xml:id="WOLENC20030">Uox est aer spiritu vitali nouem mediantibus musis verberatus. Uoces
        musicales vsui nostro aptabiles sex constat esse. vt re mi. fa sol la. Et hoc de eis in
        generali ratiocinando pro tanto. quia sola voce ab inuicem sunt distincte. Sinautem proprie
        quidem et naturaliter sermonem prebendo prout sono et cantu distinguuntur tribus saltem
        vocibus Musica cantat. videlicet. vt: re: mi: fa: sol la. Quas quidem septies iteratas in
        scala nostra constituimus. His <pb n="[f.aviiiv]"/>itaque vocibus iam dictis. pleraque
        cuiuscunque generis cantica depromuntur per crebram continuamque harum variationem.</p>
      <p xml:id="WOLENC20031">Pro quorum intellectu supponitur primo quod hic vox non pro vera voce sed
        pro signo vocis capitur. Secundo autem pro dicendorum ferie supponitur quod cantus in voces
        reciproce diuiduntur quoniam quemadmodum sex sunt voces tres sunt cantus.</p>
      <p xml:id="WOLENC20032">[Wollick, Enchiridion, f.aviiiv,1; text: Nam in quacumque positione, vt,
        fa, bmolles, re, sol, naturales, mi, la, [sqb] durales consistunt] <figure>
          <graphic url="/images/WOLENC2_01GF.gif"/>
        </figure></p>
      <p xml:id="WOLENC20033">Item sonus est indissoluta aeris percussio ad auditum vsque perueniens.
        que quidem descriptio omni sono conuenit. aliter vero diffinit sic sonus est vocis casus
        [emmeles] emmeles. id est aptus melo: in vnam intentionem: qui specialius describitur quem
        greci [PHTHonnos] appellant nos vero sonum voci conuenientem dicere possumus. Sunt autem
        (premissa musicali sufficientique vocum decisione) voces duplices vnisone videlicet et non
        vnisone. Unisone sunt quarum vnus est sonus: vel in graui vel in acuto de quibus nichil ad
        presens. Non vnisone sunt quarum non vnus est sonus: sed alia grauior est alia vero acutior.
        Que rursus sunt duplices. quoniam alique sunt continue quarum differentia communi fine
        iungitur discreta loca que teneant veluti colores in iride non habentes. Alie sunt discrete
        quarum differentia videtur suo quodam loco constituta interuallisque distincta Que iterum
        duplices sunt consone scilicet et dissone. Consonesunt que copulate mixtos suauesque sonos
        efficiunt. Dissone igitur indecoram (debita interuallorum circunstantia non retenta) reddunt
        harmoniam.</p>
      <p xml:id="WOLENC20034">Interuallum autem seu spacium hoc pacto potest intellegi distantiam esse
        acuti atque grauis soni. Unde duplicem esse sonum inferre poterimus grauem et acutum ex
        quorum permixtione consonantia concordem cantum reddens generatur imprimis nihilominus
        notularum simplicis cantus formula summopere venit discutienda quam sequens exemplar
        formaliter monstrat.</p>
      <p xml:id="WOLENC20035">[Wollick, Enchiridion, f.aviiiv,2; text: Simpliciter quando videlicet
        notula simplex est nec alteri notule coniungitur: quadratoque corpore figuratur. et hoc
        duobus modis, Primo absque virgula vti hec formatio demonstrat. Secundo cum virgula in
        latere eius dextro descendente describitur ad modum longe mensuralis hocmodo]</p>
      <p xml:id="WOLENC20036">
        <pb n="[f.bir]"/>[Wollick, Enchiridion, f.bir; text: Notularum figure tripliciter formantur.
        Composite et hoc quando vna notula alteri consuitur variamque consequitur descriptionem
        penes proprietatem in primis ligature notulis. vel perfectionem in vltimis. Penes
        proprietatem que est conueniens principijs ligaturarum descriptio vel talis ligatura. Penes
        perfectionem que est congrua vltima ligaturarum notulis figuratio. que respicit vltimas et
        hoc duobus modis, Aut supra penultimam et hoc dupliciter. Ascendit tunc prima ligature
        notula nullam virgulam expetit vt hoc prebet exemplar, Descendit sic prima ligature notula
        deorsum parte sinistra tractum habet et hoc in Obliqua Aut Quadrata. Aut enim vltima est
        suber penultima quadrato corpore descripta sine quocunque filo vt hic. Directe vt hee notule
        forma declarant. Indirecte recto gradu quadrato corpore descendente virgula in latere dextro
        hoc modo]</p>
      <p xml:id="WOLENC20037">Mediocriter est enim mediocris notula qua in sui simplicitate obliqua
        corpori certa similitudine comparatur: neque sola describitur sed due saltem aut plures in
        forma semibreuis descendentes pernotantur</p>
      <p xml:id="WOLENC20038">Item qui huiusmodi positionibus dissentiunt: a vetustatis auctoritate
        recedunt. Quam obrem hij qui vltimam ligature notulam obliquo corpore describunt in errorem
        ducuntur sic.</p>
      <p xml:id="WOLENC20039">Conceduntur tamen due tantummodo. oblique vt hic.</p>
      <p xml:id="WOLENC20040">Uerum corpus obliquum ascendens vsus perhorrescit hocmodo.</p>
      <p xml:id="WOLENC20041">Preterea omnis ligatura quamquam multa complexa est notulas vnicam
        subtrahit syllabam pronunciandam. Nec intermedijs vlla est figurationis ascripta diuersitas.
        vti in libro cantuali exemplaria docent.</p>
      <p xml:id="WOLENC20042">
        <pb n="[f.biv]"/>De variis clauium coordinationibus et formatione earundem. Capitulum
        tertium.</p>
      <p xml:id="WOLENC20043">Dat faciles aditus: monstratque recondita rerum</p>
      <p xml:id="WOLENC20044">Clauis: et hinc Orpheus carmina grata refert.</p>
      <p xml:id="WOLENC20045">Littera: cum notulis: clauem componit aperte.</p>
      <p xml:id="WOLENC20046">Alphabeta dehinc noscere trina potes.</p>
      <p xml:id="WOLENC20047">Sunt primi claues alphabeti capitales:</p>
      <p xml:id="WOLENC20048">Extremasque cupit quattuor esse graues.</p>
      <p xml:id="WOLENC20049">Tinnitus facit hoc grauior qui voce probatur.</p>
      <p xml:id="WOLENC20050">Finales relique quattuor esse volunt.</p>
      <p xml:id="WOLENC20051">Ordinis alterius distant in acumine voces.</p>
      <p xml:id="WOLENC20052">Nomen at excellens vltimus ordo tenet.</p>
      <p xml:id="WOLENC20053">CLauis est cuiusuis cantus mediante quorumlibet caracterum signatura
        saltim voce radicatorum expressio.</p>
      <p xml:id="WOLENC20054">Dicuntur in quam claues in arte musica instar realium clauium. vti namque
        physica clauis occulta exprimit. Ita denique clauis musicalis subsidio harmonica ars
        auspicacissima modulando nanciscitur.</p>
      <p xml:id="WOLENC20055">Pro cuius rei noticia Sciendum septem dumtaxat esse claues maxime specie
        differentes. Cetere enim ab his quotquot supererint. non nisi grauitate et acumine
        distinguuntur. eo quod penitus eedem resumuntur littere si non tamen pares sint omnino cum
        forsan figura vel situ dispares essent. Illud equidem distinctionem specierum essentialem
        minus innuit. Nempe ne prorsus eedem estimentur. Huiusce artis disquisitores predictis
        differentiis accidentalibus claues diuisere. pergam itaque atque quod reliquum est in pauca
        conferam. Communem de his prebendo orationem tot constat esse claues quot in manu dictiones.
        Et si etiam non semper eisdem vocibus vsi essent. nec tot forsitan egissent. Nos profecto
        recensiores cuncta subtilius circa artem perscrutantes. ex quo priscorum notule nostris
        carminibus minime satisfacerent. Cumque presertim equale sit in octauis iudicium similes
        certe eisdem donamus voces.</p>
      <p xml:id="WOLENC20056">Ex quo correlarie elicitur claues posse in infinitum plurificari. eas
        tamen numero differri non specie (cum semper eedem littere repeterentur) nemo negat Ne ergo
        illud nobis vicio detur priscorum limites insequi conamur. <pb n="[f.biir]"/>Itaque viginti
        vna cum eis donamus voces vt puta [Gamma]ut Are Bmi et cetera. Quarum quidem quinque
        tantummodo signantur videlcet [Gamma]ut, Ffaut, csolfaut, gsolreut, ddlasol. Quippe omnes in
        linea accumbent. Harum quedam vero sunt magis familiares vt pote, ffaut, csolfaut, gsolreut.
        [Gamma]ut rariuscule vtimur. ddlasol igitur rarissime. per has inquam omnis cantus
        regulariter seu irregulariter positus regitur et modulatur. De nominantur necnon signate vel
        signande. Quoniam circa canticorum initia expresse situantur. Relique non signate id est que
        non regunt cantum nunquam in libris signantur. sed implicite et virtualiter sunt
        considerate.</p>
      <p xml:id="WOLENC20057">Et quid bfa[sqb]mi cuius prima figura est .b. Altera est huiusmodi [sqb]
        que minus signantur ni in cantuum variatione. mollis in b duralem et id e vestigio.</p>
      <p xml:id="WOLENC20058">Unum tamen referam ne recidat C primum primi cantus b duralis non nunquam
        signari oportere quamquam id raro fiat regulariter. tamen nunquam fieri debet. agat enim
        quisque secundum vt sibi expedire videbitur.</p>
      <p xml:id="WOLENC20059">Sciendum secundo conclusiue quod tot prisci vtebantur clauibus cum tot
        eorum cantilenis satisfacerent. Tot denique apte immo facillime communibus mortalium vocibus
        et haberi et formari poterant. Nostra quidem tempestate cum nos nonnunquam discantu vtamur
        eisdem certe haud contentamur. nec modo in cantu composito fit hec clauium subauditio. Uerum
        in certo cantu simplici (potissime quem iuniores dictarunt) licitum est plerumque voces et
        veras et fictas subaudire. quamquam hec nonnullis videantur, procul a rei veritate discedere
        nihil suauitatis in his includi debere. cum sepenumero antiquorum methas transgrederemur.
        plerique tamen nostro euo priscorum regulis contenti. nihilominus indigentia compulsi
        limites excedere non verentur. Nec immerito reuera. nam simplicem fuisse musicam legimus
        adeo vt quattuor neruis integra constaret. idque ad Orpheum durasse Quintam vero cordam
        dehinc chorebus adiunxisse fertur. Hiagnis vero phrix his sextum apposuisse neruum.
        Terpandrus Lesbius septimum. Ita ecquidem successu temporis pleraque alia que cum
        cernerentur necessaria circa artem a quibusdam sunt adiecta. Et cum quisque suo arbitrio
        necessitate tamen motus quippiam apposuisset. cur idem nobis prohibitum foret. immo nos
        regulis et mandatis contenti queque nobis necessaria adiectis absque iniuria adiiciemus.</p>
      <p xml:id="WOLENC20060">Hec lucidius patebunt in posteris per figuras et exempla eo quod magis
        Idonei per exempla (vt philosopho placet) efficiamur.</p>
      <p xml:id="WOLENC20061">De cantu: proprietatibusque eiusdem. Capitulum quartum.</p>
      <p xml:id="WOLENC20062">Harmonicus suaui resonat qui gutture cantus</p>
      <p xml:id="WOLENC20063">Tris genus in species scindere iure solet.</p>
      <p xml:id="WOLENC20064">
        <pb n="[f.biiv]"/>[sqb] durus: neuter: bmollis tertius adsit.</p>
      <p xml:id="WOLENC20065">Qui specie septem snnt: numeroque nimis.</p>
      <p xml:id="WOLENC20066">[sqb] que triplex: dural netualisque duplatur</p>
      <p xml:id="WOLENC20067">b:geminus:mollis mollia quippe sonat.</p>
      <p xml:id="WOLENC20068">Dat duo .c. medius: sic.f.bmol: geminabit.</p>
      <p xml:id="WOLENC20069">G triplicat. [sqb] durum asperitate tonans.</p>
      <p xml:id="WOLENC20070">Nec satis est: plures subiungere promptis:</p>
      <p xml:id="WOLENC20071">Quos graciles acuunt et grauitate premunt.</p>
      <p xml:id="WOLENC20072">CAntus est modulaminis secundum Arsim et Thesim congrua coaptatio. vel
        cantus est melodia ex sono tono ex modo per vocem viuam formata. Quem odam nos nonnumquam
        laudem vocamus. Hunc namque Guido vna cum antiquis triplicem esse voluit [sqb] duralem
        naturalem et mollem. Postquam enim preceptores manum inuenere. Insuper et litteras locales
        pariter cum vocibus cantum ita diuiserunt vt si generaliter sumeretur foret prima diuisio
        cum essent tres cantus (vti iamiam meminimus) in genere quos tres cantuum proprietates
        vocamus. Reliquum igitur est scire quod si specialiter capiatur tunc priora membra diuidendo
        septem existunt cantus quos deductiones appellamus tres [sqb] durales gemini molles. totidem
        naturales ex quo note omnes septies in scala comperiantur. Id circo primus qui durus
        appellatur duriori seuiorique modulo profertur. Belle enim et commode eundem vocamus [sqb]
        duralem quoniam [sqb] in mi duriter modulatur que vox est rigidissima. Naturalis idem quod
        mediocris. quoniam nequam duri causa neque mollis gratia concinitur. Mollis est tertius nec
        immerito blandicie enim expalpat. Huius rei causa est maxime cum bfa [sqb]mi fa occinit
        vocem dulcissimam.</p>
      <p xml:id="WOLENC20073">Pro cuius rei sollicitudine ampliori aduertendum quod primus et tertius
        cantuum denominationem a bfa [sqb] mi capiunt non tamen quod in b. claue incipiant: sed ita
        dicuntur quod primus eorum ab a in b. duriter scandit per integrum tonum: vti de re in mi
        vel econuerso qua de re [sqb] duralis nuncupatur.</p>
      <p xml:id="WOLENC20074">Alter ab a in b molliter scandit dumtaxat per semitonum quare bmollis
        dicitur vt puta de mi in fa et e contra descendendo.</p>
      <p xml:id="WOLENC20075">Alius vero ab his distinctus naturalis est vocitatus quasi nullo b
        indigens nec aliquod intrans sex notas tamen perfecte obtinet. Quamobrem impositoribus
        honores deferendo neutralem quidam vocant.</p>
      <p xml:id="WOLENC20076">
        <pb n="[f.biiir]"/>Aduertendum quoque secundo quod [sqb] duralis habebit [sqb] in inferiori
        parte quadratum bmollaris autem b inferius sphericum propter representationis conuenientiam.
        quoniam figura ducit in cognitionem nature rei Aristotelem habeo autorem in secundo de celo.
        Nam quod quadratum est propter acies durius est tactui quod vero rotundum mollius
        tangitur.</p>
      <p xml:id="WOLENC20077">Est igitur quodlibet illorum b [sqb] trinomium. primum [sqb] durum propter
        durum ascensum ab a ad b dicitur. Secundo quadratum ob littere figurationem. Tertio [sqb]
        mi. quia quando in libro cantuali signatur representat mi sic et facit in monocordo. Aliud
        vero molle dicitur propter mollem inquam ascensum ab a. ad b. b rotundum a figura eius. Sed
        bfa dicitur quia fa representat.</p>
      <p xml:id="WOLENC20078">Item dicuntur claues impedimentales sic se mutuo occupantes quod quando
        vnum opponitur alteri vim aufert et econtra.</p>
      <p xml:id="WOLENC20079">Unde postremo paulatim ante dicebamus in capite presentis capituli septem
        cantus. septem deductiones (cum voces in manu septies dumtaxat repeterentur) existere. Illud
        presertim referam ne recidat. vt qui cantu mensurali vterentur septem iste deductiones suo
        modulamini haud satisfaciunt immo vt pretactum est. quecunque eis necessaria adiectis
        adiicere non dubitant. At etsi sinomenus quem applicarent in cratitula manus exordium non
        haberet cumque ibidem preter septem deductiones nec vox nec vlla clauis superesset.
        Nihilominus tamen cum omnibus duplis eadem sit et natura et proportio. Idemque sonus idem
        denique iudicium de illis vna cum eis sumemus. Attendentes quidem virtualiter et implicite
        eas voces quas habet formaliter et expresse eius dupla vel bisdupla secundum communem scale
        coordinationem. Quod plerumque ita in plerisque. de similibus idem est iudicium. Hoc vtique
        in musica est pro primo principio sumptum. Nonnulli tamen has voces fictas asserunt
        capientes fictas pro illo quod est hoc loco inusitatas. partim eis consentimus. Sed si pro
        falso fictum sumpserint falsum quoque dicunt nec est contra eos instandum.</p>
      <p xml:id="WOLENC20080">Ex quo correlarie sumitur quod quandocumque aliqua vox assumitur in scala
        vel extra. si huiusmodi in eius octaua correspondentiam habuerit est vox vera. si vero non
        iam dicetur ficta.</p>
      <p xml:id="WOLENC20081">Sunt igitur nonnulli vnicuique attribuentes modulo duas notas quasi sibi
        conuenientes quod Iohannes de Muris fecisse in sua musica testatur. Nam [sqb] durali prebent
        mi et la. Naturali re et sol: Bmollari vt et fa. Cuius rei ordinem figura sequens
        sufficienter exponit.</p>
      <p xml:id="WOLENC20082">
        <pb n="[f.biiiv]"/>[Wollick, Enchiridion, f.biiiv; text: [sqb] duralis qui aspere dure quam
        sonat. ratione enim signi ac soni durus est nuncupatus. Generalis et est triplex scilicet,
        Neuter vero est nec rigidum nec leuem emittens sonum. immo partem ab vtroque sumit. Mollis.
        dulce necnon molle tonans. littere causa et soni gratia b mollis et appellatus. Cantus est
        duplex. Specialis est septuplex. secundus, ffaut, ddlasol, bmollis, et orexi, primus, primum
        capit in, Faut, dlasolre, csolfaut, aalamire, naturalis incipitur, et finitur, Cfaut,
        alamire, tertius, gsolreut, ela, et finitur, elami, [sqb]duralis, Gsolreut, incipitur,
        [Gamma]ut, Elami, Inicium, C, f, g, Hi versus prebent, Medium Finem, In F, A, naturalis b b
        mollis, c, que [sqb] dural, d, e] <figure>
          <graphic url="/images/WOLENC2_02GF.gif"/>
        </figure></p>
      <p xml:id="WOLENC20083">Quorum quisque habet sub se duas voces. vt supra.</p>
      <p xml:id="WOLENC20084">Ceterum exerpta clarificando ne nobis id vicio donetur ponemus vtrarumque
        viarum seu ydiomatum dictorum necnon in hac arte dicendorum experientiam Grecorum videlicet
        et latinorum scalam intuendo. Que vero materiam ita clarant. vt singuli breuiloquio queque
        percipiant.</p>
      <p xml:id="WOLENC20085">Tandem voci practicam adiectis (vt se se discentes concinendo exerceant
        deductiui adiiciemus. secundum vniuscuiusque septem cantuum arsim et thesim.</p>
      <p xml:id="WOLENC20086">Nunc igitur quibus nominibus greci neruos appellauerint. et quomodo eorum
        nomina nostri interpretati sunt. quomodo tue tetracorda reperiri possint subiecta descriptio
        facillime ostendit.</p>
      <p xml:id="WOLENC20087">
        <pb n="[f.biiiir]"/>[Wollick, Enchiridion, f.biiiir; text: Dyaconicum, Guidonis
        introductorium Pythagorea dimensione dispositum. Quod Boetius in latinum (vt eo melius
        subtilissimam musice scientiam latini consequerentur) transfigurauit in quinto Tetrachorda
        partiens, Tetracordum Hyperboleon hoc est excellentium. e, dd, cc, bb, Netehyperboleon,
        Paranetehyperboleon, Tritehyperboleon, Vltima excellentium, Penultima excellentium, Tertia
        excellentium, Tetrachordum Dyezeugmenon id est disiunctarum. aa, g, f, d, Netedyezeugmenon,
        Paranetedyezeugmenon. Tritedyezeugmenon, Parameson. Netesinezeugmenon, Vltima disiunctarum,
        Penultima disiunctarum, tertia disiunctarum, submedia, Vltima coniunctarum, Tetrachordum
        Synezeugmenon id est coniunctarum. c, b, a, G, Parenetesinezeugmenon, Tritesinezeugmenon,
        Mese, Lychanos meson, Penultima coniunctarum, Tertia coniunctarum, Media, Iudex mediarum,
        Tetrachordum meson idest mediarum, A, C, D, E, B, Parhypatemeson, Hypate meson, Lychanos
        hypathon, Parhypate hypathon, Hypate hypaton, subprincipalis mediarum, Principalis mediarum,
        Iudex principalium, subprincipalis principali, principalis principalium, Tetrachordum
        Hypathon principalium, a, c, Proslambanomenos, Grauissima] <figure>
          <graphic url="/images/WOLENC2_03GF.gif"/>
        </figure></p>
      <p xml:id="WOLENC20088">
        <pb n="[f.biiiiv]"/>[Wollick, Enchiridion, f.biiiiv; text: Hec scala dicta cum dicendis
        connectens: nominibus atque differentiis accidentalibus nostri claues nuncuparunt. necnon
        experimentum precedentium prebet. tonorumque difficultatem in generali ostendit, Geminate
        siue duplicate eo quod tales littere duplicantur. Minute vel parue cum paruis litteris
        scriberentur. Capitales vel grosse quoniam figuris capitalibus et grossis scribuntur.
        Excellentes dicuntur quia tonorum methan excellunt. c, dd, cc, b, [rob], [sqb], la, sol, fa,
        Superacutas hasce quattuor appellamus quippe sonant citissime et sonum clariorem reddunt,
        aa, g, f, e, d, c, mi, re, ut, 5, 6, tonorum, Acute nuncupari volunt siquidem soni
        vehementius percusso aere excitentur, b[sqb], a, G, F, B, D, 3, 4, 7, 8, aFinale, Finale,
        Finales dicuntur omnis namque tonus solito more suum terminum in his sumit. C, Graues
        dicuntur grauem enim et asperum habent sonum. Clauium quinque species. Triplex litterarum
        distributio, Ecce scala ficta, [sqb] duralis primus, Naturalis primus, bmollis primus, [sqb]
        duralis secundus, Naturalis secundus, bmollis secundus, [sqb] duralis tertius, Generalis
        tonorum agnitio, primus, secundus] <figure>
          <graphic url="/images/WOLENC2_04GF.gif"/>
        </figure></p>
      <p xml:id="WOLENC20089">
        <pb n="[f.bvr]"/>[Wollick, Enchiridion, f.bvr; text: Primi cantus [sqb] duralis Deductio.
        Primi cantus naturalis Deductio. Primi cantus bmollis Deductio. Secundi cantus [sqb] duralis
        deductio.] <figure>
          <graphic url="/images/WOLENC2_05GF.gif"/>
        </figure></p>
      <p xml:id="WOLENC20090">
        <pb n="[f.bvv]"/>[Wollick, Enchiridion, f.bvv; text: Secundi cantus naturalis deductio.
        Secundi cantus bmollis Deductio. Tertii cantus [sqb] duralis Deductio postrema] <figure>
          <graphic url="/images/WOLENC2_06GF.gif"/>
        </figure></p>
      <p xml:id="WOLENC20091">
        <pb n="[f.bvir]"/>De mutationibus vocalium syllabarum necnon de cuiuslibet cantus
        artificiali solfisatione. Caput quintum.</p>
      <p xml:id="WOLENC20092">Oppositum extemplo contraria forma repellit:</p>
      <p xml:id="WOLENC20093">Sic sese abiiciunt musica signa: note.</p>
      <p xml:id="WOLENC20094">Pluris ergo petit tonica alternatio voces:</p>
      <p xml:id="WOLENC20095">Solius at clauis non variata manet.</p>
      <p xml:id="WOLENC20096">Cum gemine fuerint notule mutatio dupla est:</p>
      <p xml:id="WOLENC20097">Cuius erunt triplices flexio sena datur.</p>
      <p xml:id="WOLENC20098">Nec mutare potes bfa[sqb]mi: sed quia tantum:</p>
      <p xml:id="WOLENC20099">Semitonum retinet dissonat ille modus.</p>
      <p xml:id="WOLENC20100">MUtatio est vnius pro altera vicaria prestatio. vel sic. Mutatio est vnius
        vocis propter aliam in eadem claue vnisona variatio. Quam duabus de causis inuentam fuisse
        diceremus. ob vocum paucitatem videlicet et cantuum pluralitatem.</p>
      <p xml:id="WOLENC20101">Oriuntur inquam ex mutationum notificatione prelibata conditiones tris non
        minus modulamini cuique necessarie quam vtiles. Quarum prima (que ex prioribus diffinitionis
        dictionibus scilicet vnius vocis propter alteram sumitur) est quod quiuis mutare volens in
        clauibus vocum pluralitatem supponat necesse est.</p>
      <p xml:id="WOLENC20102">Secunda est quod voces mutande in eadem claue contente fuerint vt dicit
        diffinitionis particula in eadem claue.</p>
      <p xml:id="WOLENC20103">Tertia autem notas variando exigit in vnisono pronunciari quando
        dicebamus. vnisona variatio.</p>
      <p xml:id="WOLENC20104">Quorumdam opinio quandoquidem claues vocem dumtaxat vnicam prodentes
        repelli exoptat eo quod diffinitio dicit vnius propter alteram. ita videlicet vt huiusmodi
        mutatione careant. cum vnum et idem in seipsum permutari nequeat. Quippe Si vox est simpla
        fiat mutatio nulla. Principium forsitan negantes easdem videlicet fore voces in claue vnam
        habente vocem (quamquam virtualiter habeat) quas eius similis seu octaua formaliter
        possidet. Idem quoque de clauibus duarum vocum arbitrantes in omnibus istis saltim duas
        contineri voces. Nos tamen in octauis (vt sepenumero supra memini) semper eandem fore et
        vocem et mutatnonem tam sursum latis quam etiam deorsum.</p>
      <p xml:id="WOLENC20105">Nunc autem cuiusuis clauis natura est exquirenda. Imprimis igitur de
        vniuocis peragamus. [Gamma]ut constructum est ex gamma greco et vt porro vt vox [sqb] duri
        primi extat cantus.</p>
      <p xml:id="WOLENC20106">
        <pb n="[f.bviv]"/>Are secunda dictio penes nos. antiqui quoniam [Gamma]ut carebant suam
        musicam in are occipiebant. postremi vero profundius inquirentes [Gamma]ut reperierunt
        nostre musice principium quam subsequitur Are. Secunda incepti cantus [sqb] duralis vnam
        vocem scilicet re habet. [sqb] mi. [sqb] clauis est insignitiua. mi vox est tertia asperi
        primi. Cfaut clauis est que interdum maioris certitudinis gratia consignatur. fa vox est
        quarta [sqb] duri primi. vt vero vox est naturalis primi que penes Arsim et Thesim variantur
        Dsolre et Elami vna cum ffaut binas voces produnt vt patebit. ita profecto est et in aliis
        vt patere practicanti poterit figura sequenti.</p>
      <p xml:id="WOLENC20107">[Wollick, Enchiridion, f.bviv,1; text: Omnis clauis aut habet, tres voces
        et sunt sex. alamire, gsolreut, dlasolre, csolfaut, Gsolreut, Sex mutationes habentes. duas
        voces et sunt octo, ddlasol, ccsolfa, ffaut, elami, Ffaut, Elami, Dsolre, Cfaut, Geminas
        habentes mutationes, vnam vocem et sunt quattuor, ela, [sqb]mi, Are, [Gamma]ut, nullam
        habentes mutationem] <figure>
          <graphic url="/images/WOLENC2_07GF.gif"/>
        </figure></p>
      <p xml:id="WOLENC20108">Super est b fa[sqb]mi et bbfa[sqb]mi in quibus non reperitur mutatio
        propter voces dissonas quas vna variare nequimus. Uel quia huiusmodi claues gemine extant b
        enim rotundum non potest mutari in [sqb]quadratum. quoniam vbicumque est mutatio vocum est
        et ibi earundem consonantia. sed in bfa[sqb]mi non est vocum consonantia ob ipsius semitonii
        imperfectionem.</p>
      <p xml:id="WOLENC20109">[Wollick, Enchiridion, f.bviv,2; text: Si vox est, Simpla, dupla, Tripla,
        fiat mutatio, nulla, bina, sena]</p>
      <p xml:id="WOLENC20110">
        <pb n="[f.bviir]"/>Nonnulli solertes huius artis interpretes Mutationem in propriam et in
        impropriam esse diuidendam censuerunt dicentes impropriam esse: quando vt mutatur in re.
        veluti in Gsolreut. aut re in mi et econuerso vt in alamire. Et sol in fa. in csolfaut. et
        sol in la vicissim in dlasolre. eodemque modo et in earum octauis. que profecto mutationes
        non ratione ascensus vel descensus. sed solius cantus gratia fieri habent qui respectu b
        fa[sqb]mi multiplicantur.</p>
      <p xml:id="WOLENC20111">Mutatio propria vel perfecta est quando vox superior mutatur in inferiorem
        qua voces abinuicem distant per diatesseron: vel diapente: vt puta mutando vt in fa et
        econuerso: sol in vt sol in re: la in mi: et la in re: alternatim vt hec subscripta forma
        declarat. Et secundum Iohannem de Muris. vt conuenientius mutatur in fa quia sunt voces
        concordes quodammodo et eiusdem cantus scilicet bmollaris. Ita re et sol naturales. Sed mi
        et la [sqb] durales existunt vt supra.</p>
      <p xml:id="WOLENC20112">Nota quod in bfa[sqb]mi nulla fit mutatio potest tamen bene fieri
        coniuncta quemadmodum in responsorio fuerunt sine querela: et in illo. Sancta et immaculata.
        Qui cantus transponuntur vt in pluririmum ad euitandas coniunctas.</p>
      <p xml:id="WOLENC20113">Hec proprietates alternatim et explicite variantur.</p>
      <p xml:id="WOLENC20114">[Wollick, Enchiridion, f.bviir; text: Nullas possident mutationes.
        [Gamma]ut, Are, [sqb]mi, Cfaut geminas habet mutationes, Elami duas. Ffaut duas, Gsolreut
        sex alternationes sibi vsurpat. faut, vtfa, solre, resol, lami, mila, rsol, solut, vtsol,
        reut, vtre] <figure>
          <graphic url="/images/WOLENC2_08GF.gif"/>
        </figure></p>
      <p xml:id="WOLENC20115">
        <pb n="[f.bviiv]"/>[Wollick, Enchiridion, f.bviiv; text: lami, mila, lare, rela, remi,
        alamire, totidem, complet, mire, fasol, solfa, faut, vtfa, Csolfaut, senas, captat,
        inflexiones, vtsol, solut, resol, soli, Dlasolre, tres, solla, lasol, Elami due sunt et,
        Ffaut, solre, reut, vtre, G sol re ut vt supra, et etiam Alemire, ccsolfa duas et ddlasol
        ela inflexibilis est] <figure>
          <graphic url="/images/WOLENC2_09GF.gif"/>
        </figure></p>
      <p xml:id="WOLENC20116">Affectans itaque artificialiter omnem cantum solmisare.</p>
      <p xml:id="WOLENC20117">Apprime cuiuslibet cantus exordium cernat vt mox indicaretur in qua claue
        talis cantus inchoatur. Secundo videat de cuiuslibet modulaminis <pb n="[f.bviiir]"/>arsi et
        thesi. Quoniam si huiusmodi cantus sursum tenderit vox posterior clauis quam attingit
        sumenda erit. Sed si cantus deorsum ad ima videlicet percipitatus fuerit prior nota eiusdem
        clauis captanda venit. Tertio visendum est sedulo fa proximum ad quod cantus tendit respectu
        cuius prima nota cantilene captanda est et ex consequenti omnes sequentes quoad mutare
        licitum fuerit. Talis namque mutatio non denuo committi debet nisi respectu posterioris fa.
        necnon semper equidem vsque ad modulationis orexim praecauendum est. quod dehinc experientia
        practicabitur Tandem studiosissime quis videat de b claue an mi vel fa exigat.</p>
      <p xml:id="WOLENC20118">Pro cuius euidentia diligentiori Sciendum quod bmolle in bfa[sqb]mi ac
        etiam vspiam alibi signatum fa representat. [sqb] vero quadratum mi denotat. Ob hoc
        nonnullas adiiciemus regulas specialiores. Quarum prima extat quod quauis
        cantio.3.4.7.8.tonorum dicitur [sqb] duralis postulans in bfa[sqb]mi mi nisi esset
        specialiter ibidem appositum b rotundum tunc vero dicendum erit fa. Secunda est quod in
        canticis primi et secundi tonorum super alamire scandentibus secus est. Quoniam si huiusmodi
        cantus per vnicum gradum ascenderint in b claue. fa dicemus. Si autem altius protrahatur
        tunc vt in plurimum dicemus mi.</p>
      <p xml:id="WOLENC20119">Postremo vero dicendum quod in modulaminibus.5. et 6. tonorum semper fa in
        bfa[sqb]mi situatur. nisi esset bdurum signatum quod tamen raro fit. canendum est ibi mi. et
        patebunt singula hec limpide in notulis. ob audientium beniuolentiam et constantiam in
        concinentiam redactis</p>
      <p xml:id="WOLENC20120">[Wollick, Enchiridion, f.bviiir; text: dd, g, c, f, b, B, G, la, sol fa,
        mi, re, vt, delasolre, csolfaut, bfa[sqb]mi, amire, greut, fut] <figure>
          <graphic url="/images/WOLENC2_10GF.gif"/>
        </figure></p>
      <p xml:id="WOLENC20121">
        <pb n="[f.bviiiv]"/>[Wollick, Enchiridion, f.bviiiv; text: Arsis et Thesis omnium tonorum in
        bfa[sqb]mi mi canentium. Arsis et Thesis tonorum in b. claue fa dicentium, Scala ficta qua
        note cantantur vbi cani non debent]</p>
      <p xml:id="WOLENC20122">Hec precedens scalaris tabula docet quoniam pacto cantor regulariter suos
        cantus alternatim permutare debeat: quod non modo plani cantus solfisationem decorat: immo
        ingentem intercantandum de rebus factis affert commoditatem que imitatio etiam ornatior erit
        formata semper ad tertiam ante fa tam explicite quam implicite. Explicite quidem dum nota
        reperitur in linea vel spacio qua mutatio formari debet tunc enim vna notula canitur altera
        autem mente reconditur. Implicite vero dum disiuncta occurrit. Ita quod propter nimiam
        notarum distantiam mutatio formari nequit sed ambe eius notule in animo retinentur.</p>
      <p xml:id="WOLENC20123">Communis (que a plerisque colitur quasi notior sit altera. necnon penitus
        est iuuenibus apta merito ergo ab aliquibus particularis appellatur) est vnius vocis propter
        alteram vnisona in eodem caractere scale depositio hoc est talis causatur cum alicuius
        cantus note vlterius extendi nequeunt:siue in ascensu siue in descensu.</p>
      <p xml:id="WOLENC20124">Si primum exemplum est ascendendo a [Gamma]ut gradatim ad la proximum
        contentum scilicet in elami mutando la in mi properando ad superiores claues videlicet ad fa
        in ffaut. Uel per dyatesseron festinanter. siue dyapente aut ad semitonum cum dyapente. Que
        quidem nota absque mutatione attingi nequit. mentali saltem de qua in alio diuisionis
        membro.</p>
      <p xml:id="WOLENC20125">Si secundum hoc est descendendo practicandum est vt prius. exempli causa
        ponatur la in alamire quo modocunque ad ly vt. de Cfaut inclinando tunc vlterius nec fiet
        progressus nisi transformetur vt in fa. nec habet profecto fieri talis mutatio nisi ad hoc
        nos necessitas compulerit.</p>
      <p xml:id="WOLENC20126">[Mutatio in universali est duplex. in marg.] Propria (que saltim a peritis
        habetur naturali quoque industria quadam cum libri pene omnes ae caruerint. etsi de ea
        quicquam disseruerint. modicum tamen) est vnius vocis in tertia ante fa variatio. Auribus
        inquam purgatis <pb n="[f.cir]"/>animaduertendum est chorum huiusmodi mutationis agnitione.
        quod si cantus aliquis vltra la precedentis fa ascendere conetur. aut sub vt eiusdem fa
        descendere. ita videlicet quod sequens nota absque mutatione attingi no potest obseruandum
        est itaque sequens fa quod se solmizanti proximius obtulerit ascensu siue descensu mutando
        presertim tertiam ante hoc fa. Ac etiam si fa respectu cuius mutatur nullam habeat notam in
        claue autem se sitam. qua mutandum est. nihilominus tamen semper tertia aut explicite aut
        implicite mutari debet. quod quidem dicitur notanter propter magna interualla quemadmodum
        dyapason semitonus cum dyapenthe et tonus cum dyapente et sic de aliis. in quorum ascensu
        vel descensu (et hoc maxime propter paucitatem specie differentium) mutari non potest vocali
        saltem mutatione. quamquam tamen bene mentali vt patebit figuram hanc deducendo. Nec vnquam
        secundam eiusdem fa mutatione omissa attingere licet quamuis etiam subinde (vt iam dictum
        est) tertiam complectamur. quequidem propria mutatio iterum est duplex scilicet explicita et
        implicita. Explicita est duarum vocum expresse positarum vicissim se remouentium prolatio.
        Sensus huius est quod ambe voces mutando exprimuntur in claue illas notas continente. Que et
        de vtraque scilicet tam communi quam propria mutatione (vt sensui placet) intelligi potest.
        Alio namque vocabulo vocalis nuncupatur. Implicita totalis est. Quando in claue qua vocis
        variatio fieret nulla prorsus ponitur vox vt puta in magnis interuallis. quemadmodum
        diapason dytonus cum dyapente in quibus ab vna ad octauam nulle inter sunt note. necnon in
        mutatione iam pretacta reperitur vt patet cantum assidue intuenti. Implicita (que et
        mentalis appellatur) est vnius vocis vel vtrarumque tempore mutandi in ore retentio.
        Sententia enim est quod non ambe voces suie note in mutando proferuntur. et talis (vt patet
        in eius diffinitione) iterum est duplex. Implicita partialis est. Quando vna dumtaxat nota
        canitur. altera vero in animo reseruatur. Quequidem cantui mensurali non parum immo multum
        deseruit. non modo figuratiuo sed etiam chorali plurimum placet et potissime omni cantui in
        concinentiam redacti. eo quod tenor sibi duas voces assumens mutando cum discantu
        dissonaret. Nauseam quique et tedium aduertentibus induceret. merito igitur implicite mutare
        discamus.</p>
      <p xml:id="WOLENC20127">
        <pb n="[f.civ]"/>[Wollick, Enchiridion, f.civ; text: Mutationes fere omnes secunde
        distributionis in naturam et econtra. Discantus. Prime deductionis, Mutationes, Tenor.
        Tertie Deductionis, bmollis Mutationes, Bassus] <figure>
          <graphic url="/images/WOLENC2_11GF.gif"/>
        </figure></p>
      <p xml:id="WOLENC20128">
        <pb n="[f.ciir]"/>[Wollick, Enchiridion, f.ciir; text: Mutationes fere omnes. Tertie
        duductionis [sqb] duri in naturam et econtra, Discantus. Secunde deductionis Exempla, Tenor.
        Prime deductionis [sqb] duralis mutationes, Bassus] <figure>
          <graphic url="/images/WOLENC2_12GF.gif"/>
        </figure></p>
      <p xml:id="WOLENC20129">
        <pb n="[f.ciiv]"/>De musica ficta que est de coniunctis et disiunctis. Capitulum sextum.</p>
      <p xml:id="WOLENC20130">MUsica ficta est notularum de propria sede transmutatio quemadmodum bmolle
        in clauibus non propriis signatum fa representat et [sqb] quadratum mi. vel musica ficta: vt
        Iohannes Tinctoris inquit est cantus preter regularem manus traditionem editus. Est enim
        necessaria huiusmodi dispositio ad harmonice rationis complementum: tum suauiori diatonici
        generis asperioris contemperantia: cum perfectione plurimarum consonantiarum in diatonico
        chordotono perquirenda: sicut enim in craticula manus regulariter solmisatur: contingit
        nonnunquam in certo cantu Gregoriano irregulariter voces iam veras iam fictas canere quas
        per coniunctam musicam hoc est fictam componunt.</p>
      <p xml:id="WOLENC20131">Est itaque coniuncta: toni in semitonium: vel semitonii in tonum facta
        transpositio. Quamquidem in Exacordis Guidonice traditionis fictam. Quum querunt
        progressionem: acutiores singulorum tonorum notulas maiore subtrahunt semitonio: eas fa
        syllaba ac Fa b rotunda describentes: permutatione ducente qua fit ex tono transitus in
        semitonium. fitque in simplici cantu hec tonorum varietas octo modis</p>
      <p xml:id="WOLENC20132">Primo cum in [sqb] mi cantandum est fa signaturque bmolle vt est
        Responsorium fuerunt sine querela in verbo calicem. Etiam in illo. Sancta et immaculata in
        clausula: non poterant. necnon in plerisque responsoriis et canticis quod exacordum in
        acquisitam ffaut tono sub [Gamma]ut depressam incipiens: quapropter non incongruum est vocum
        huiusmodi considerationem musicam acquisitam vocitare</p>
      <p xml:id="WOLENC20133">Secundo in Elami finali signato ber b. sphericum vt in responsorio. Que
        est ista que ascendit per desertum. Et vt quibusdam placet in Kyrieleyson de martiribus
        cuius Exacordum in [sqb]mi grauem acquiret exordium.</p>
      <p xml:id="WOLENC20134">Tertio in ffaut finali. et signatur per [sqb]quadratum vt habetur in
        cantico. Beatus seruus, et cetera in dictione inuenerit vigilantem cuius exacordi principium
        in Dsolre nanciscitur quodquidem Balthasar Praspergius Merspurgensis attestatur.</p>
      <p xml:id="WOLENC20135">Quarto in a acuto. Et signatur per bmolle et fit dumtaxat propter vocem mi
        durissimam quod cantu figuratiuo frequentius occurret primordiumque sui Exacordi in E
        capitali vsurpat.</p>
      <p xml:id="WOLENC20136">Quinto in c acuto: denotatur B per [sqb] quadratum ratione vocis fa
        dumtaxat profluens in vtroque cantu plano videlicet et composito.</p>
      <p xml:id="WOLENC20137">
        <pb n="[f.ciiir]"/>Sexto fit in e superacuto quod .b. orbiculari exploratum habetur. Quippe
        fa euphoniam: mi vero cacephatum sonat.</p>
      <p xml:id="WOLENC20138">Septimo fit in f superacuto quod bfa indicatur: vt pote in dupla inferiore
        dictum est.</p>
      <p xml:id="WOLENC20139">Octauo in aa duplicato. quod per bmolle signatur vt in a affinali
        dicebatur. potest etiam hec regularum forma ab ela vsque et vltra mea quidem sententia
        denotari cum semper in octauis sit. Idem iudicium tanquam in similibus quandoquidem claues
        huiusmodi sono proprietate litterarumque identitate conformes extant veluti in vera musica
        satis compertum habetur.</p>
      <p xml:id="WOLENC20140">Animaduertendum est denique Disiunctam vti Pictagoras inquit esse
        vehementem soni transitum de vna proprietate aut deductione in aliam absque mutationis
        facultate: quamquidem Guillelmus suis exemplis asserens sic diffinit.</p>
      <p xml:id="WOLENC20141">Disiuncta est progressio vnius vocis vel disiunctionis ad aliam vbi
        necessaria foret mutatio: que nullomodo percipitur vocali expressione in animo retenta.
        dicutur quoque disiuncta a disiungo gis. quia vna proprietas seu deductio disiungitur ab
        alia penes ascensum et descensum vbi propter nimiam notularum distantiam proprietates minus
        coherent. Opponuntur idcirco coniunctis quod coniungant duo extrema siue voces diuersarum
        deductionum ad eundem sonum vel tonum: quas large Guillelmum tam in veris quam fictis
        disquisisse reor quemadmodum ex earundem prelibata notificatione venuste concedi potest
        signantur postremo disiuncte vt sequitur</p>
      <p xml:id="WOLENC20142">[Wollick, Enchiridion, f.ciiir; text: Sexta maior. Quinta. Septima maior,
        Septima minor, Octaua. Sexta minor] <figure>
          <graphic url="/images/WOLENC2_13GF.gif"/>
        </figure></p>
      <p xml:id="WOLENC20143">
        <pb n="[f.ciiiv]"/>[Wollick, Enchiridion, f.ciiiv; text: Mutationes nonnulle secundi
        bmollaris in voces fictas et econtra. Discantus. Prime deductionis exempla. Tenor. Tertie
        deductionis bmollaris Mutationes. Bassus]</p>
      <p xml:id="WOLENC20144">
        <pb n="[f.ciiiir]"/>[Wollick, Enchiridion, f.ciiiir; text: Hec est preclarum vas paracliti
        spiritus sancti, hec est gloriosa ciuitas dei: hec est mulier virtutis que contriuit caput
        serpentis, hec est sole speciosior luna pulchrior aurora rutilantior et stellis preclarior.
        Hanc peccatores deuote adeamus rea pectora] <figure>
          <graphic url="/images/WOLENC2_14GF.gif"/>
        </figure></p>
      <p xml:id="WOLENC20145">
        <pb n="[f.ciiiiv]"/>[Wollick, Enchiridion, f.ciiiiv; text: tundamus dicentes. Sancta, maria
        clemens et pia domina nostra fac nos tuis precibus consortes celestis glorie est, Alleluya] <figure>
          <graphic url="/images/WOLENC2_15GF.gif"/>
        </figure></p>
      <p xml:id="WOLENC20146">De diuersis musice consonantiis siue modis earundemque variis per debita
        interualla speciebus que sub nomime proportionis diffinitur. Capitulum septimum.</p>
      <p xml:id="WOLENC20147">PRoportio est vnius note ab alia penes accessum et recessum distantia:
        siue magna siue breuis siue medio modo se habens. Consideratur enim proportio plerumque in
        potentiis veluti Iohannes Marlianus vna cum Alberto comprobant. quod sane secundum naturalem
        exprimende vocis potentiam penes diastolen et sistolen intelligendum puto plerumque etiam in
        locis et temporibus vt Plato in Thimeo consentit inquantum videlicet aliquid est maius
        altero vel ei equale quod proprium quantitatis est vt in predicamentorum libro testatur
        Aristoteles. Est et proportio equalitatis hic improprie attendenda que est duarum
        quantitatum equalium inuicem respectus vt duorum ad duo et linee bipedalis ad lineam
        bipedalem ita que in dyapenthe est respectus vnius note ad altiorem aut e contra que
        musicaliter tandem ad inequalitatis proportionem sesquialteram facillime traducitur. Est
        autem pro sola notularum distantia siue interuallo accepta: nec non modus a moderando seu
        modificando dictus quasi diuersos modorum <pb n="[f.cvr]"/>motus efficiens: aut quia per eum
        cantus moderatur regitur seu modulatur: quamobrem a moderata modulatione dictum putant Qui
        etsi multiphariam consideretur: musicaliter tamen est mediata notularum intensio remissio
        quam modulata. Qui quamquam sufficienter in subscriptis enumerentur descriptionibus sunt
        nihilominus modi nonnulli rariores expositis compositi qui sunt diapason cum tono. Diapason
        cum semitonio. Diapason cum semiditono: de quibus iamiam parum ad propositum.</p>
      <p xml:id="WOLENC20148">Rursum egregius doctor Boetius interuallum pro modo diffinit dicens esse
        soni acuti: semiacuti grauisque distantia. Ex quo enim interuallum dicitur illud propie quod
        omittatur ab vna nota in aliam penes arsim et thesim veluti ab vt: in la: et re in sol et
        cetera. Unisonus non est modus: sed aliorum fundamentum.</p>
      <p xml:id="WOLENC20149">[Wollick, Enchiridion, f.cvr; text: Interuallorum distributio sequitur.
        Minus principales et sunt quinque, Comma est gradus quorum nouem vnum faciunt tonum, Sci ma
        est dimidium commatis. Dyesis est spacium includens quattuor commata. necnon semitonium
        minus dicitur quod inter coniunctas oritur. Diacisma est duplex comma. Et sunt duplices,
        Apothome. est spacium includens quinque commata. dicitur quoque semitonium maius fitque
        inter mi et fa. Principales et sunt. xv. Composite, Ditonus cum diapenthe. vii. Semiditonus
        cum diapente. vii.b, Tonus cum diapenthe. vi. Semitonium cum diapenthe vi.b. Inusitate,
        Semidiapason viii.b. Semidiapenthe v.b. Tritonus iiii. Simplices, Diapason viii. Diapenthe
        v. Diatessaron iiii.b, Dytonus iii. Communes, Semiditonus iii.b. Tonus. ii. Semitonium.
        ii.b. Unisonus i.] <figure>
          <graphic url="/images/WOLENC2_16GF.gif"/>
        </figure></p>
      <p xml:id="WOLENC20150">Ubi modos vniuersaliter expressi sumus. nunc specialius ob initiantium
        eruditionem inuestigandi sunt. ne nos quispiam ignauos offendet.</p>
      <p xml:id="WOLENC20151">
        <pb n="[f.cvv]"/>Ut modus in cunctis moderatur singula rebus</p>
      <p xml:id="WOLENC20152">Sic facit harmonice carmina nota lyre.</p>
      <p xml:id="WOLENC20153">Pluris vnisonus pariles vult iungere voces:</p>
      <p xml:id="WOLENC20154">Semitonus: fa mi suscipit inde modus.</p>
      <p xml:id="WOLENC20155">His tonus exceptis notulas iubet addere binas</p>
      <p xml:id="WOLENC20156">Quos semiditonus prendit vtrimque modos.</p>
      <p xml:id="WOLENC20157">Ad ternam properans notulam. Ditonus dat idipsum:</p>
      <p xml:id="WOLENC20158">At geminos reboat durius inde tonos.</p>
      <p xml:id="WOLENC20159">Quarta manet mollis diatessaron: altera maior</p>
      <p xml:id="WOLENC20160">Hec tritonus fertur sueta triplare tonum.</p>
      <p xml:id="WOLENC20161">Dat tibi contextas voces quinas diapente:</p>
      <p xml:id="WOLENC20162">Terque tonum claudit semitonumque semel.</p>
      <p xml:id="WOLENC20163">Bis tibi semitonum resonat mollis male quinta:</p>
      <p xml:id="WOLENC20164">Nec symphoniacis commemoranda modis.</p>
      <p xml:id="WOLENC20165">Cum dyapenthe notas vult semitonus dare senas</p>
      <p xml:id="WOLENC20166">Que duo mi: fa: canunt se triplicante tono.</p>
      <p xml:id="WOLENC20167">Cum diapenthe tonum senas depromere constat</p>
      <p xml:id="WOLENC20168">Que modo semitonum Tetratonosque sonant.</p>
      <p xml:id="WOLENC20169">Sic septena duo vox interualla repandit</p>
      <p xml:id="WOLENC20170">Est semiditonus cum diapente prior.</p>
      <p xml:id="WOLENC20171">Hinc ditonus nomen fert cum diapente secundus</p>
      <p xml:id="WOLENC20172">Mollius hec spirans. altera maior erit.</p>
      <p xml:id="WOLENC20173">Pulsa minor dupla est quam dic semidiapason</p>
      <p xml:id="WOLENC20174">Imperfecta nimis non memorata manet.</p>
      <p xml:id="WOLENC20175">Omnimodus tandem diapason iungitur illis</p>
      <p xml:id="WOLENC20176">Uocibus octo fluens dat reliquosque modos.</p>
      <p xml:id="WOLENC20177">
        <pb n="[f.cvir]"/>Unisonus est eiusdem vocis crebra statim repetitio, huic enim proportioni
        praelibata modorum descriptio improprie competere videtur. vt puta nominativo casui in
        grammatica non proprie competit casuum descriptio cum a nullo cadat immo reliqui casus ab eo
        caderent Ita nonnulli vnisonum ceteris proportionibus connumerant: ponentes illam primam et
        abusiue proportionem vocitantes cum non sint ibi diuerse voces in specie: sed saltim in
        numero.</p>
      <p xml:id="WOLENC20178">[Wollick, Enchiridion, f.cvir,1; text: Unisonus] <figure>
          <graphic url="/images/WOLENC2_17GF.gif"/>
        </figure></p>
      <p xml:id="WOLENC20179">Secundus modus est aggressus in confinem notam. Uel est duarum vocum
        inuicem minus plene sonantium congregatio. musitatque murmure paruo sic est semitonium
        dictum a semis semi quod est imperfectum. et tonus quasi tonus imperfectus. non enim a semis
        sem issis quod est dimidium cum semitonium ex duabus vocibus constet. amplius si toni
        medietas foret vtique in duo equalia scinderetur. quod contra omnes musicos fore
        iudicatur.</p>
      <p xml:id="WOLENC20180">[Wollick, Enchiridion, f.cvir,2; text: Semitonium]</p>
      <p xml:id="WOLENC20181">Uel ergo iste accessus duriori modo profertur. Est enim spacium perfectum
        duarum vocum inuicem plene sonantium. Et est tonus a tonando ducens originem quin etiam
        fortiter sonat. vt patet omnes notas iungendo mi et fa demptis quandoquidem saltim si inter
        se cantentur. quoniam si sursum vel deorsum cum aliis coniuncte fuerint tonum constituunt
        Tonus igitur haud scindi in duo equalia valet. Quoniam qui querit tonum in equalia diuidere
        querit inquam dyametrum coste commensurare quod fieri censetur impossibile vt hic pari modo
        vna pars toni maior est altera et minor duabus. cum diuideretur in duo semitonia disparia
        maius puta et minus. Maius enim quemadmodum iamiam dictum est dicitur apothome quod partitur
        in dyesim et comma. Minus vero dyesis appellatur: et diuiditur in duo dyacismata.</p>
      <p xml:id="WOLENC20182">[Wollick, Enchiridion, f.cvir,3; text: Tonus]</p>
      <p xml:id="WOLENC20183">Semiditonus est aggressus in tertiam notam tono molliori reserans in se
        semitonium a semis quod est imperfectum eo quod in duobus tonis quinimmo ex tono et vno
        semitonio conficitur vt pote duplici specie exempli conquiri potest.</p>
      <p xml:id="WOLENC20184">[Wollick, Enchiridion, f.cvir,4; text: Semiditonus]</p>
      <p xml:id="WOLENC20185">Dytonus in tertiam notam soni potentior est. Interuallum quoque binos
        tonos continens. dictum a dya quod est duo et tonus. construitur enim ex duobus tonis</p>
      <p xml:id="WOLENC20186">[Wollick, Enchiridion, f.cvir,5; text: Ditonus]</p>
      <p xml:id="WOLENC20187">Dyatessaron est spacium habens duos tonos et semitonium quoniam gradus est
        in quartum locum. vel hoc fit mollius sic est presens modus a dia quod est de et tessaron
        vel tetras quattuor: quia semper fit de vna ad quartam semitonio intermixto</p>
      <p xml:id="WOLENC20188">[Wollick, Enchiridion, f.cvir,6; text: Diatessaron]</p>
      <p xml:id="WOLENC20189">
        <pb n="[f.cviv]"/>Uel predictus saltus verius tonat. sic est Tritonus includens tres tonos
        absque semitonio a tris pro tres dictus et tonus. Absquo cauendum est nobis non enim aures
        paulisper offendit auscultantium. sed dentium stridorem mirumimmodum confert. Habet inquam
        fieri ab Ffinali ad [sqb] durum sursum. vel ab ipso [sqb] molli iterum sursum ad e paruum
        per cantum bmollarem.</p>
      <p xml:id="WOLENC20190">[Wollick, Enchiridion, f.cviv,1; text: Tritonus]</p>
      <p xml:id="WOLENC20191">Semidiapenthe modus inusitatus est gressus in quintum locum fragilior. Ex
        duobus enim constat tonis et totidem intermixtis semitoniis. a semis quod imperfectum
        signat.</p>
      <p xml:id="WOLENC20192">[Wollick, Enchiridion, f.cviv,2; text: Semidiapente]</p>
      <p xml:id="WOLENC20193">Diapenthe quod potentius sonat ex tribus tonis vno saltim semitono iuncto
        conficitur a dia quod est de et penthe quinque: quia quinque vocum virtutem gestat.</p>
      <p xml:id="WOLENC20194">[Wollick, Enchiridion, f.cviv,3; text: Dyapenthe]</p>
      <p xml:id="WOLENC20195">Semitonium cum diapenthe tres continet tonos e duo semitonia. vel ex
        semitonio et diapenthe constat. hoc est de vna ad sextam festinando. vt de mi secunde
        dispositionis. ad fa quarte dispositionis puta de elami ad c acutum vel econtra in plerisque
        locis etiam.</p>
      <p xml:id="WOLENC20196">[Wollick, Enchiridion, f.cviv,4; text: Semitonium cum dyapenthe]</p>
      <p xml:id="WOLENC20197">Tonus cum dyapenthe paripacto constat ex sex notulis durius inquam ex tono
        videlicet et diapente. vno modo tantum semitonio intermixto.</p>
      <p xml:id="WOLENC20198">[Wollick, Enchiridion, f.cviv,5; text: Tonus cum diapente] <figure>
          <graphic url="/images/WOLENC2_18GF.gif"/>
        </figure></p>
      <p xml:id="WOLENC20199">Semiditonus cum diapenthe constat ex semiditono et diapenthe. confectusque
        est quattuor tonis semitoniisque duobus. vt de C graui ad bfa[sqb]mi.</p>
      <p xml:id="WOLENC20200">[Wollick, Enchiridion, f.cviv,6; text: Semiditonus cum diapenthe]</p>
      <p xml:id="WOLENC20201">Ditonus cum diapente pari modo ex septem vocibus conficitur. ex ditono
        videlicet et diapente contextosque tonos habet, quinque semitonio vnico intermixto.</p>
      <p xml:id="WOLENC20202">[Wollick, Enchiridion, f.cviv,7; text: Diatonus cum diapenthe]</p>
      <p xml:id="WOLENC20203">
        <pb n="[f.cviir]"/>Semidiapason proportio inusitata. formatur a qualibet claue ad consimilem
        quattuor tonis inclusis et tribus semitoniis.</p>
      <p xml:id="WOLENC20204">[Wollick, Enchiridion, f.cviir,1; text: Diapason imperfectum]</p>
      <p xml:id="WOLENC20205">Diapason modorum omnium postremus est octo etiam notulis contextus idcirco
        dupla (id est octaua) nuncupatur tonos quinque possidet duobus cum semitoniis. fitque vna
        littera ad proximam sibi parem. Et dicitur a dya quod est de et pan totum. et son sonus.
        quasi in se omnes continens alios modos.</p>
      <p xml:id="WOLENC20206">[Wollick, Enchiridion, f.cviir,2; text: Diapason]</p>
      <p xml:id="WOLENC20207">Istud namque interuallum naturale est. iuuenes enim in choro octauam
        semper depromunt supra mutatos. Predicta admonemus equo animo pertractanda quoniam qui tedio
        hac exercitatione vellet grauarier. nec quamlibet notam alteri comparare. ita vt in cantu.
        quo interuallo vnaqueque vox ab altera distat perpendere valeat. se sciat in precedentibus
        frustra laborasse et fere omnem diligentiam si quam saltem fecerit perdidisse.</p>
      <p xml:id="WOLENC20208">Ob igitur huisce rei penuriam omnia limpide ad vnguem exemplis adiungemus.
        Si tibi tamen antiphona. ter terni sunt modi: fuerit proficua illam amplexaber. ne longior
        sim. Exempla longa presupponam breuiora que iungam.</p>
      <p xml:id="WOLENC20209">[Wollick, Enchiridion, f.cviir,3; text: Ter terni sunt modi quibus omnis
        cantilena contexitur scilicet, vnisonus, semitonium, tonus, semiditonus, ditonus,
        diatessaron, diapenthe]</p>
      <p xml:id="WOLENC20210">
        <pb n="[f.cviiv]"/>[Wollick, Enchiridion, f.cviiv; text: Semitonium cum dyapenthe. Tonus cum
        diapenthe ad hec sonus diapason. Si quem delectat eius hunc modum esse agnoscat. Cumque tam
        paucis clausulis tota harmonia formetur vtilissimum est eas scire et memorie commendare nec
        prius ab huisumodi studio quiescere donec vocum interuallis agnitis harmonie totius
        facillime queat comprehendere noticiam] <figure>
          <graphic url="/images/WOLENC2_19GF.gif"/>
        </figure></p>
      <p xml:id="WOLENC20211">
        <pb n="[f.cviiir]"/>[Wollick, Enchiridion, f.cviiir; text: Unisonus semitonium, Tonus,
        Semiditonus, ditonus, Diatessaron, Tritonus diapenthe, Semitonium cum diapenthe, Tonus cum
        diapente, Semiditonus cum diapenthe, Ditonus cum diapenthe, Diapason] <figure>
          <graphic url="/images/WOLENC2_20GF.gif"/>
        </figure></p>
    </body>
  </text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Fragmenta</title>
        <title type="abbrev">CENFRA</title>
        <author><persName>Censorinus</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Mark Butler</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2001">2001</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Censorini de die natali liber ad Q. Caerellium accedit anonymi cuiusdam epitoma
            disciplinarum</emph>, ed. Nicolaus Sallmann (Leipzig: B. G. Teubner, 1983), 61â€“86. </bibl>
        <bibl type="work">
          <title>Ps.-Censorini: Epitoma disciplinarum</title>
          <idno type="LML">FRAGM. CENS.</idno>
        </bibl>
        <listWit>
          <witness>
            <idno type="RISM">D-KNd CLXVI, 232-262v</idno>
          </witness>
          <witness>
            <idno type="RISM">I-Rvat lat. 4929, 22-34v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="CENFRA0001">
        <pb n="[61]"/>ANONYMI CVIVSDAM EPITOMA DISCIPLINARVM</p>
      <p xml:id="CENFRA0002">(Fragmentum Censorini quod aiunt)</p>
      <p xml:id="CENFRA0003">I. DE NATVRALI INSTITVTIONE</p>
      <p xml:id="CENFRA0004">Initia rerum eadem elementa et principia dicuntur. ea stoici credunt
        tenorem adque materiam; tenorem, qui rarescente materia a medio tendat ad summum, eadem
        concrescente rursus a summo referatur ad medium. Thales Milesius aquam principium omnium
        dixit, et alias opiniones supra rettuli. stoicorum opinio probanda, qui, cum arte conpositum
        opus mundi considerarent, introduxerunt naturam providam ac sapientem, quam ordo
        inpermutabilis ostenderet, et industria factum pronuntiaverunt. sive perpetuus sive
        longaevus est mundus, et in flammas abit, et vicissim ex flammis renovatur ac restituitur,
        durantibus tamen principiis; nec reccidere ad nihilum videri potest, quod in se deficit et
        in se regignitur. et constat quidem quattuor elementis, terra, aqua, igne, aere. cuius
        principalem solem quidam putant, ut Cleanthes, et Chrysippus aethera, cuius motu perenni
        subiecta tenentur et administrantur, et ipse <pb n="[62]"/>quidem aether nihil patitur. aer
        aethera supra, infra aquam; aera supra aquam, infra terram. terra omnia ex se omnium
        permixtione progignit, et temperantia fovetur, intemperantia laeditur. invicem porro
        elementa succedere et interitu singulorum universa fieri sempiterna manifestum est.</p>
      <p xml:id="CENFRA0005">II. DE CAELI POSITIONE</p>
      <p xml:id="CENFRA0006">Caelum circulis quinque distinguitur. quorum duo extremi maxime
        frigidi, australis humillimus et aquilonius excelsissimus. his utrimque proximi duo
        paralleloe vocantur, ut ita dixerim, aeque distantes, idem tropici, idem solistitiales:
        alter hibernus, per quem sol transmittens octava parte capricorni solistitium hibernum
        facit; alter aestivus, per quem sol octava parte cancri solistitium aestivum facit. medius
        est aequinoctialis, qui octava parte arietis aequinoctium vernum, octava librae autumnale
        constituit.</p>
      <p xml:id="CENFRA0007">Vt circuli in caelo, ita in terra zonae vocantur. inhabitabilis infra
        frigidos circulos ob rigorem, quod ab his longissime sol abest, item intra medium
        aequinoctialem, quod sub vertice solis est. sub quo quidam habitari <pb n="[63]"/>putant
        Gedrosiae et Aethiopiae maximam partem, item plurimas insulas maris rubri aliosque vertices
        eminentiasque terrarum nostris ampliores. sub tropicis habitari nihil dubium est. noster
        solistitialis aestivus est excelsus adque arduus. divisi a nobis circulo aequinoctiali
        antichthones nominantur. videntur humiles adque depressi [quibusque antipodes infra sunt],
        quod ut posse videatur, efficiunt flexus obliquitatesque terrarum. antichthones idem et
        antistoechoe et antiscioe nominantur.</p>
      <p xml:id="CENFRA0008">Incipit signifer non ab extremo circulo nec ad extremum pertenditur,
        sed ab infimo tropico australi brumalique eodem per aequinoctialem ad summum solistitialem
        eundemque aestivalem per medium longitudinis latitudinisque porrectus oblique. circuli
        signiferi partes CCCLX, signa duodecim, partium singula tricenarum, quorum quaedam minora,
        quaedam ampliora et [polon anaphora] dicuntur: sed conpensatio in quinque partes creditur
        adplicari, ut sint omnes signiferi partes CCCLXV. horum incipientia ab ariete altera sunt
        [masculinis femininis] masculorum <pb n="[64]"/>natalibus, alia feminarum convenientia. item
        quartum quodque eorum aut tropicum aut solidum aut biforme. incipiet dinumeratio ab ariete,
        quod signum tropicum est. tropicorum duo sunt aequinoctialia, aries et libra, duo
        solistitialia, capricornus et cancer, tropicis proxima solida, anteposita his biformia.</p>
      <p xml:id="CENFRA0009">III. DE STELLIS FIXIS ET VAGANTIBVS</p>
      <p xml:id="CENFRA0010">Stellarum aliae cum caelo feruntur, ideoque quod non excedunt suos
        locos fixae nominantur, aliae contra caelum et in ortus caeli eunt, sed mundi celeritate
        victae occidere videntur cum eo, quamvis cursum suum peragant. sol maximum sidus aetheris
        medii limite ignescit, singulis diebus et noctibus peragit singulas partes, signiferum
        pervadit anno. luna de sole flammatur, ambit circuitu brevissimo terram triginta diebus,
        adeo vicina vertici terrae iunctaque, ut in umbram eius incidere soleat et videri deficere.
        eadem cum subiit solem et substitit radiis, facit obscurationem, quae defectio solis
        videtur. interim tamen cava paucioribus quam <pb n="[65]"/>triginta diebus circulum suum
        transit. Saturni stella per maximum ambitum fertur, ideoque tricenis mensibus singulis
        signis resistit, per triginta annos signiferum pertransit, frigida et sterilis, infecunda
        terris, nascentibus non salutaris, facit adversa diuturna nec subita. Iovis stella in
        singulis signis anno manet, signiferum duodecim annis evadit, salutaris et temperata et
        universis eventibus prospera. Martis stella non eodem spatio signis singulis haeret, sed
        signiferum novem fere annis pervagatur, ignea intemperans et in adversis et in mortibus
        subita, vel ferit repentinis morbis vel ferro perimit. stellae Mercuri et Veneris solem
        sequuntur eademque spatia custodiunt. Mercuri stella fit similis illi quam videt, Veneris
        genitalis et roscida et prospera et salutaris. luna globum suum creditur habere, sed ignem a
        sole concipere et quantum percutitur ardescere. quantum igitur a sole descendit, augetur;
        cum vero contra stetit, toto feritur adverso et velut speculum non vim, sed imaginem reddit.
        hac universa gignentia crescente pubescunt, tenuescente tenuantur. umor etiam et spiritus
        omnis augescit, tumescit oceanus, deinde cum ipsius fulgore considit. diversi ergo caeli et
        vagantium stellarum concursu quod temperatum utrimque deteritur et infra fluit, id excipit
        luna et soli tradit, <pb n="[66]"/>quo et animalia vigescunt et humus quodam modo animatur
        genitali calore, ut ita dixerim [vivo].</p>
      <p xml:id="CENFRA0011">Plurimum in originibus valent, quae in ortu sunt, languent in occasu.
        ortum facit stella, quam sol praeterit, deinde stationem matutinam, cum a quinto loco solis
        stetit. in eodem manet signo, donec ab eodem sole moveatur. quae contraria est soli, mane
        occidit, oritur simul nocte et vocatur [akronuchos], deinde rursus altero latere a quinto
        signo deprehensa postmeridianam stationem facit, donec ingresso sole idem signum sub radiis
        eius delitescat et in totum occidat.</p>
      <p xml:id="CENFRA0012">Aspiciunt inter se stellae ex quinto signo, quod dicitur [trigonon], et
        habent maximam consensionem. item a quarto, quod dicitur [tetragonon] [et centron vocatur]
        et in alterutrum maximum praestat effectum. item ex contrario, quod est septimum signum et
        [diametron] vocatur estque maxime adversum. cetera dissident vel leviter aspiciuntur, ut
        tertium quodque, quod dicitur [hexagonon].</p>
      <p xml:id="CENFRA0013">Signa tropica peregrinationibus praesunt et omnino mobilibus, et in
        consiliis subinde variant adque permutant. biformia geminatione rerum <pb n="[67]"/>omnium
        repetitionem significant et interim dilationem. solida vehementer et instanter efficiunt et
        ad exitum vel prospera vel adversa perducunt, sicut aspiciuntur a stellis vel faventibus vel
        repugnantibus.</p>
      <p xml:id="CENFRA0014">Multum tamen refert, cuius quaeque stellae domus, aliena an ipsius sit.
        domus solis leo, lunae cancer, Mercuri virgo et gemini, Veneris libra et taurus, Martis
        scorpio et aries, Iovis sagittarius et piscis, Saturni capricornus et aquarius. nocturnis
        originibus favent luna Mars Venus, plus die possunt sol Saturnus Iuppiter, Mercurius varie
        et quomodo consensit aut visus est.</p>
      <p xml:id="CENFRA0015">IV. DE TERRA</p>
      <p xml:id="CENFRA0016">Terra media omnium rerum est, forma globosa. aquis cingitur, in aera
        prominet, excipit caelum. aquae omni vel aeris temperie quantum adficitur, ita quaecumque
        sustinet afficit et movet.</p>
      <p xml:id="CENFRA0017">Poterat finem liber plenus omnibus necessariis iam videri consecutus:
        sed cum et mundi dimensiones et plurima praeterea in universis rebus ratio geometrica
        inpleverit, pauca de numeris mensurisque dicemus.</p>
      <p xml:id="CENFRA0018">V. DE GEOMETRICA</p>
      <p xml:id="CENFRA0019">Geometrica est scientia digerendi figuras earumque numeros emetiendi
        cum suis resolutionibus. numerus est congregatio singulorum finita semper et infinita
        natura.</p>
      <p xml:id="CENFRA0020">
        <pb n="[68]"/>VI. DE FORMIS</p>
      <p xml:id="CENFRA0021">Nota est cuius pars nulla est, linea longitudo sine latitudine, lineae
        fines notae. recta linea est quae super se positis notis aequaliter posita est. summitas est
        quod longitudinem et latitudinem tantum habet. summitatis fines lineae sunt. plana, quae
        dicitur epipedos, summitas est quae super se positis rectis lineis aequaliter posita est,
        vel quae suis finibus aequaliter posita est. planus angulus est in planitie duarum linearum
        non e regione positarum adque unum signum contingentium curvatio. haec lineae quae angulum
        continent cum rectae sunt, is angulus rectis lineis contineri dicitur. si recta linea supra
        rectam lineam stans continuos angulos inter se pares facit, tum uterque ex paribus angulis
        rectus dicitur, et ea linea Graece [kathetos], Latine normalis dicitur. rectus angulus est
        modicus et sibi congruens, hebes maior recto, acutus minor recto.</p>
      <p xml:id="CENFRA0022">
        <pb n="[69]"/>VII. DE FIGVRIS</p>
      <p xml:id="CENFRA0023">Figura est quae aliquo fine aut aliquibus finibus continetur. circulus
        est figura plana una linea conprehensa, quae circuitus vocatur, in quem e medio omnes lineae
        inter se pares sunt. centron est nota circuli medii. diametron est recta linea per centron
        inmissa et in utramque partem secans circulum, hemicyclium circuli dimidium. euthygrammoe
        formae sunt quae rectis lineis continentur. trigonum trilaterum, tetragonum quod quattuor,
        multilaterum quod pluribus. triangulum aequilaterum quod paribus trinis lateribus, isosceles
        quod duo tantum latera paria habet, scalenon quod tria latera inaequalia habet, orthogonium
          <pb n="[70]"/>quod habet rectum angulum, amblygonium quod habet [idem] angulum hebetem,
        oxygonium quod omnes tres acutos angulos habet. quadrilaterarum formarum quadratum est quod
        omnia quatttuor latera paria habet et angulos rectos, heteromeces quod angulos rectos nec
        latera paria habet, scutula, id est rombos, quod latera paria habet nec angulos rectos;
        simile scutulae, cuius contraria latera et contrarii anguli inter se pares sunt, sed neque
        aequilaterum neque rectis angulis est; trapezia cetera nominantur. paralleloe lineae sunt
        quae in eadem planitie positae numquam inter se contingunt.</p>
      <p xml:id="CENFRA0024">VIII. DE POSTVLATIS</p>
      <p xml:id="CENFRA0025">Postulata geometrarum sunt quinque: ut liceat ab omni signo ad omne
        signum rectam lineam ducere, et omnem finitam rectam lineam e regione <pb n="[71]"/>eicere,
        et omni medio et intervallo circulum scribere, et omnes rectos angulos inter se pares esse,
        et si in lineas duas rectas recta linea inmissa interiores angulos minores duobus rectis
        [pares] fecerit, eiectas lineas concurrere.</p>
      <p xml:id="CENFRA0026">Si paribus paria adiecta fuerint, omnia paria erunt, et si paribus
        paria dempta. et quae isdem paria sunt, et inter se paria sunt.</p>
      <p xml:id="CENFRA0027">IX. DE MVSICA</p>
      <p xml:id="CENFRA0028">Prior est musica inventione metrica. cum sint enim antiquissimi
        poetarum Homerus Hesiodus Pisander, hos secuti elegiarii Callinus Mimnermus Euenus, mox
        Archilochus et Simonides trimetrum iambicum, tum <pb n="[72]"/>chorium catalecticum
        tetrametron conposuerint, Archilochus etiam commata versibus adplicando variavit ea et
        potius per plurimas species secuit, Alcman numeros etiam minuit in carmen. hinc poetice
        melice. at Telesilla etiam Argiva minutiores edidit numeros. quae species cum iam
        displiceret et integra brevior videretur, magnitudine Pindari adserta est, qui liberos etiam
        numeros modis edidit. hos secuti musici Timotheus et Polyidos et Hyperides et Phyllis et
        clarissimus cum peritia tum eloquentia Aristoxenus. modulati protinus cantus. nec tamen [an]
        non putes <pb n="[73]"/>antiquiores cantus esse numeris, sed rusticos et inconditos, postque
        hos poetica valuit veluti legitima. musica licentior magisque modulata.</p>
      <p xml:id="CENFRA0029">X. DE NOMINE RHYTHMI</p>
      <p xml:id="CENFRA0030">Rhythmus creditur dictus a Rhythmonio Orphei filio et Idomenae nymphae
        Ismaricae, ut tradit Nicocrates libro quem conposuit de Musio. fratrem Rhythmoni tradit
        Hymenem; ac Rhythmoni autem et Chloridis Tirisiae filiae filium Periclymenum [et Peridemem],
        qui primus cecinerit res gestas heroum musicis cantibus.</p>
      <p xml:id="CENFRA0031">XI. DE MVSICA</p>
      <p xml:id="CENFRA0032">Musica est peritia faciendorum et canendorum modorum. eius partes
        harmonica, organica, rhythmica, crusmatica. crusmata pulsus decori sine <pb n="[74]"
        />carmine vocantur; harmonia est consonantia; organica * * *; rhythmos Graece [modus dicitur
        Latine] nominatus [versus] ab eo, quod fluat seque ipse circumeat. modus autem est lex
        quaedam et ordo vocalium intervallorum et differentia, vel, ut Aristoxenus finit, non
        utcumque conpositum vocalium temporum intervallum. carmen est modus vocibus iunctus, cuius
        discrimina cantus, modus, motus. * * * tempus est syllabae spatium, huius elementum brevis
        syllaba. divisione [brevi] alia alogum a logio, ut utrius ratio est.</p>
      <p xml:id="CENFRA0033">XII. DE MODVLATIONE</p>
      <p xml:id="CENFRA0034">Modulatio est modorum prudens dispositio; eius tres species,
        [diatonos], [chroma], [harmonia]. species carminum tredecim, ex quibus primi dorius,
        phrygius, lydius. his accesserunt gravissimus hypodorius, mox duo <pb n="[75]"/>hypophrygii,
        gravior et acutior, deinde hypolydii totidem et perinde gravior et acutior, deinde dorius
        medius, tum phrygius gravis et alter excelsus, totidem lydii, gravis et acutus, tum
        mixolydii pari diversitate, postremus hypermixolydius acutissimus.</p>
      <p xml:id="CENFRA0035">Organum quondam habuit tres intentiones, gravem, mediam et acutam. inde
        Musae quoque tres olim existimatae, hypate, mese, nete. nunc in ampliore numero soni
        considerantur, ut sit proslambanomenos, hypate hypaton, deinde parypate hypaton, deinde
        lichanos hypaton, deinde hypate meson, deinde parypate meson, deinde lichanos meson, mese,
        deinde trite synemmenon, paramese, trite diezeugmenon, nete synemmenon, paranete
        diezeugmenon, nete diezeugmenon, trite hyperbolaeon. * * *.</p>
      <p xml:id="CENFRA0036">
        <pb n="[76]"/>Animadvertisse chordae sonantis suavitatem in arcu [soro] Apollinem tradunt et
        intendisse protinus citharam, tum notasse quod adstrictiora fila nervorum in acumen
        excitarentur, gravibus responderent remissa, inde fecisse tres primos de quibus supra dictum
        est: hanc excepisse intentionem Lycorum, quem quidam Apollinis filium tradunt et nymphae
        Parnasiae, et Chrysothemidi reliquisse. ab eo adiunctum modum qui synemmenos dicitur. hunc
        numerum auxisse Terpandrum adiectione diezeugmenu, qui primus a gravibus in acumen
        avertitur. deinde Timotheus addidit duos, paramesen et hyperbolaeon.</p>
      <p xml:id="CENFRA0037">Initium modi dicitur diesis, dimidium semitonium, totum tonos. toni duo
        et dimidius diatessaron nominantur, tres et dimidius diapente, sex diapason.</p>
      <p xml:id="CENFRA0038">Haec musicae summa sunt.</p>
      <p xml:id="CENFRA0039">
        <pb n="[77]"/>XIII. DE METRIS ID EST NVMERIS</p>
      <p xml:id="CENFRA0040">Metra Graece, Latine numeri vocantur. numerus est aequalium pedum
        legitima ordinatio. huius pars integra pes. partes sunt pedum syllabae. elementa numerorum.
        modorum elementa spatia syllabarum ac tempora. pedes conponuntur ex syllabis minimum binis,
        plurimum ternis; incipiunt temporibus binis, ad sena perveniunt. bisyllabi quattuor,
        trisyllabi octo; plures quam duodecim esse non possunt.</p>
      <p xml:id="CENFRA0041">Pyrrichius ex duabus brevibus, cuius exemplum Cato; iambus ex brevi et
        longa, cuius exemplum salus; chorius ex longa et brevi, ut Roma; spondius ex duabus longis,
        cuius exemplum vates. duo igitur quantitate contrarii, spondius et pyrrichius, duorum alter,
        alter quattuor temporum; duo ordine, quorum uterque trinorum temporum, iambus et chorius.
        ita non plures quam quattuor pedes sunt nec esse possunt.</p>
      <p xml:id="CENFRA0042">Trinarum syllabarum primus est dactylus, qui constat ex longa et <pb
          n="[78]"/>duabus brevibus, cuius exemplum Annibal; anapaestus contra ex duabus brevibus et
        longa, cuius exemplum Capaneus; amphibrachys ex brevi et longa et brevi, cuius exemplum
        avarus; brachysyllabus ex tribus brevibus, cuius exemplum Cicero; ei contrarius molossus ex
        tribus longis, cuius exemplum Maecenas. item tres quinum temporum, bacchius ex duabus longis
        et brevi, cuius exemplum Latona; huic ordine adversus palinbacchius ex brevi et duabus
        longis, ut Aquinas; creticus [et amphimacrus] ex longa et brevi et longa, ut sanitas. duos
        habent quantitate contrarios, brachysyllabon et molosson, quorum alter trium temporum est,
        alter sex; ordine tres in quaternis, tres in quinis temporibus.</p>
      <p xml:id="CENFRA0043">XIV. DE LEGITIMIS NVMERIS</p>
      <p xml:id="CENFRA0044">Primus est et legitimus maxime numerus hexameter heroicus. huius pedes
        aut dactyli sunt aut spondii: raro et in extremo versu reperietur trochaeus. eius
        exemplum:</p>
      <p xml:id="CENFRA0045">
        <pb n="[79]"/>Avia Pieridum peragro loca nullius ante.</p>
      <p xml:id="CENFRA0046">totus iste dactylicus fuit et habuit summum trochaeum. sed mixtus [ex]
        spondiis hic erit:</p>
      <p xml:id="CENFRA0047">Italiam fato profugus Laviniaque venit;</p>
      <p xml:id="CENFRA0048">totus ex spondiis:</p>
      <p xml:id="CENFRA0049">Cives Romani tunc facti sunt Campani.</p>
      <p xml:id="CENFRA0050">hoc genus numeri paucissimarum duodecim syllabarum, plurimarum decem et
        octo. tempora recipit viginti quattuor, interim viginti [tres pedibus] tribus tantum
        conficitur. formas excipit triginta duas, quas enumerare festinantibus longum est.</p>
      <p xml:id="CENFRA0051">Pentameter elegiacus habet exemplum:</p>
      <p xml:id="CENFRA0052">Dum meus adsiduo luceat igne focus.</p>
      <p xml:id="CENFRA0053">recipit dactylum, spondium, anapaestos duos, in fine versus aliquando
        brachysyllabum. fit syllabarum paucissimarum duodecim, plurimarum quattuordecim. tertium
        pedem spondium semper habet, quartum et quintum anapaestos, quintum aliquando
        brachysyllabum.</p>
      <p xml:id="CENFRA0054">Trimetros iambicus Latine senarius dicitur, cuius exemplum:</p>
      <p xml:id="CENFRA0055">Phaselus iste, quem videtis, hospites.</p>
      <p xml:id="CENFRA0056">
        <pb n="[80]"/>duodecim syllabarum est. recipit aliquando praeter ceteros iambos in extremo
        pyrrichion.</p>
      <p xml:id="CENFRA0057">Trimetros tragicus:</p>
      <p xml:id="CENFRA0058">Pro veste pinnis membra textis contegit,</p>
      <p xml:id="CENFRA0059">et:</p>
      <p xml:id="CENFRA0060">Aquilonis stridor gelidas molitur nives.</p>
      <p xml:id="CENFRA0061">recipit in parte prima gressionis spondium, et eius loco dactylon et
        anapaestum, et pro iambo chorium et tribrachyn. fit syllabarum paucissimarum duodecim,
        plurimarum septendecim. recipit tempora plurima viginti tria, paucissima decem et octo.
        comicus trimetros solet magis in breves minui.</p>
      <p xml:id="CENFRA0062">Trimetros Hipponactius pedem novissimum adsumens spondium vel chorium
        talis est:</p>
      <p xml:id="CENFRA0063">Calentibusque lympha fontibus semper.</p>
      <p xml:id="CENFRA0064">eosdem pedes quos reliqui trimetri praeter novissimum recipit. [et]</p>
      <p xml:id="CENFRA0065">Tetrametros, qui Latine quadratus vocatur, choriacus talis est:</p>
      <p xml:id="CENFRA0066">Tela famuli, tela propere, tela; sequitur me Thoas.</p>
      <p xml:id="CENFRA0067">recipit eosdem pedes, pervenit ad septem et semipedem. summum pedem
        patitur aut creticum aut dactylum.</p>
      <p xml:id="CENFRA0068">Octonarius iambus:</p>
      <p xml:id="CENFRA0069">
        <pb n="[81]"/>Proin demet abs te regimen Argos, dum est potestas consili.</p>
      <p xml:id="CENFRA0070">Septenarius:</p>
      <p xml:id="CENFRA0071">Haec, bellicosus cui pater, mater cluet Minerva.</p>
      <p xml:id="CENFRA0072">constat ex pedibus isdem.</p>
      <p xml:id="CENFRA0073">Ionicus septenarius:</p>
      <p xml:id="CENFRA0074">Ibant malaci viere Veneriam coronam.</p>
      <p xml:id="CENFRA0075">Ionicus a maiore:</p>
      <p xml:id="CENFRA0076">Ille ictus retro reccidit in natem supinus.</p>
      <p xml:id="CENFRA0077">habet vitium in tertia syllaba. a minore:</p>
      <p xml:id="CENFRA0078">Metuentis patruae verbera linguae.</p>
      <p xml:id="CENFRA0079">recipiunt pedes maxime pyrrichios et spondios et solent divisis
        syllabis longis plurium syllabarum pedes admittere.</p>
      <p xml:id="CENFRA0080">
        <pb n="[82]"/>Aristophanius anapaestus:</p>
      <p xml:id="CENFRA0081">Axena Ponti per freta Colchos denique delatus adhaesi.</p>
      <p xml:id="CENFRA0082">recipit pedes quaternorum temporum omnis, inplet pedes septem et
        semipedem.</p>
      <p xml:id="CENFRA0083">Anapaestus octonarius:</p>
      <p xml:id="CENFRA0084">Orte beato lumine, volitans qui per caelum candidus equitas.</p>
      <p xml:id="CENFRA0085">recipit eosdem pedes praeter semipedem.</p>
      <p xml:id="CENFRA0086">Aristobolius:</p>
      <p xml:id="CENFRA0087">Quae tam terribilis tua pectora turbat, terrifico sonitu inpulit?</p>
      <p xml:id="CENFRA0088">is circuitus magis quam versus est. dactylum crebrum habet, rarum
        spondium.</p>
      <p xml:id="CENFRA0089">Paeon duodenarius:</p>
      <p xml:id="CENFRA0090">Quis meum nominans nomen aede exciet? quis tumultu invocans incolarum
        fidem?</p>
      <p xml:id="CENFRA0091">et hic circuitus magis quam versus est. huic suberit denarius:</p>
      <p xml:id="CENFRA0092">*Qui repens semipulsas onere gravi fores crepitu terrent.*</p>
      <p xml:id="CENFRA0093">recipiunt pedes creticos, chorios, spondios, brachysyllabos, iambos,
        anapaestos.</p>
      <p xml:id="CENFRA0094">
        <pb n="[83]"/>Undecim syllabarum Phalaecius:</p>
      <p xml:id="CENFRA0095">Passer deliciae meae puellae.</p>
      <p xml:id="CENFRA0096">recipit pedes spondium, dactylum, creticum, palinbacchium.</p>
      <p xml:id="CENFRA0097">Angelicus numerus syllabam coartat hexametro, ut</p>
      <p xml:id="CENFRA0098">Hectoris Andromacha, Pyrrin conubia servas?</p>
      <p xml:id="CENFRA0099">Anacreontius:</p>
      <p xml:id="CENFRA0100">Miseri invidi [vivimus] scientes.</p>
      <p xml:id="CENFRA0101">recipit pyrrichium, chorium, spondium, brachysyllabum, anapaestum.
        primus est semper pyrrichius.</p>
      <p xml:id="CENFRA0102">Numerus Saturnius:</p>
      <p xml:id="CENFRA0103">Magnum numerum triumphat hostibus devictis.</p>
      <p xml:id="CENFRA0104">sunt qui hunc Aristobolion vocant. recipit pedem spondium, iambum,
        pyrrichium, chorium, dactylum, brachysyllabum, anapaestum.</p>
      <p xml:id="CENFRA0105">
        <pb n="[84]"/>Priapeus:</p>
      <p xml:id="CENFRA0106">Hunc lucum tibi dedico consecroque Priape.</p>
      <p xml:id="CENFRA0107">tertium pedem pro dactylo creticum habet, alioqui hexametros esset.</p>
      <p xml:id="CENFRA0108">XV. DE NVMERIS SIMPLICIBVS</p>
      <p xml:id="CENFRA0109">Pyrrichius:</p>
      <p xml:id="CENFRA0110">Rapite, agite, ruite celeripedes.</p>
      <p xml:id="CENFRA0111">contrarius est huic et dodecasyllabus spondiazon:</p>
      <p xml:id="CENFRA0112">Olli crateris ex auratis hauserunt.</p>
      <p xml:id="CENFRA0113">Dactylus:</p>
      <p xml:id="CENFRA0114">Pulverulenta putrem sonitu quatit ungula campum.</p>
      <p xml:id="CENFRA0115">Amphibrachys non facit numerum.</p>
      <p xml:id="CENFRA0116">Anapaestus:</p>
      <p xml:id="CENFRA0117">Agilis sonipes rapitur celeri sonitu trepidans.</p>
      <p xml:id="CENFRA0118">Creticus:</p>
      <p xml:id="CENFRA0119">Horridi transeunt ad pedes ex equis.</p>
      <p xml:id="CENFRA0120">Palinbacchius:</p>
      <p xml:id="CENFRA0121">
        <pb n="[85]"/>Amicos ad hanc rem, si voles, advoca.</p>
      <p xml:id="CENFRA0122">Bacchius non facit numerum.</p>
      <p xml:id="CENFRA0123">Molossus idem est qui spondiazon.</p>
      <p xml:id="CENFRA0124">Nunc quemadmodum a principali heroico plures numeri transfigurentur
        ostendam. ac primus trimetros sit heroicus spondiazon:</p>
      <p xml:id="CENFRA0125">Cives Romani tunc facti sunt Campani.</p>
      <p xml:id="CENFRA0126">syllabam unam, quae est ante extremam, ex longa contraho, ut sit:</p>
      <p xml:id="CENFRA0127">Cives Romani tunc facti sunt Apuli,</p>
      <p xml:id="CENFRA0128">et esse coepit trimetros.</p>
      <p xml:id="CENFRA0129">Heroicus, si partem priorem tantum sumo bis positam, in pentametrum
        elegiacum transibit:</p>
      <p xml:id="CENFRA0130">Bella per Emathios bella per Emathios.</p>
      <p xml:id="CENFRA0131">rursus a pentametro ut conponam heroicos, sumo partem posteriorem:</p>
      <p xml:id="CENFRA0132">Dum meus adsiduo luceat igne focus,</p>
      <p xml:id="CENFRA0133">et conpono:</p>
      <p xml:id="CENFRA0134">Luceat igne focus Troiae qui primus ab oris.</p>
      <p xml:id="CENFRA0135">Phalaecium numerum, qui est:</p>
      <p xml:id="CENFRA0136">Altis flumina vallibus tumescunt,</p>
      <p xml:id="CENFRA0137">
        <pb n="[86]"/>insertis verbis facio heroicum:</p>
      <p xml:id="CENFRA0138">Altis flumina prodita vallibus inde tumescunt.</p>
      <p xml:id="CENFRA0139">Ionicus est:</p>
      <p xml:id="CENFRA0140">Metuentis patruae verbera linguae.</p>
      <p xml:id="CENFRA0141">adiciam trinis verbis singulas syllabas:</p>
      <p xml:id="CENFRA0142">Nunc metuentis nunc patruae nunc verbera linguae.</p>
      <p xml:id="CENFRA0143">retro:</p>
      <p xml:id="CENFRA0144">Italiam fato profugus Laviniaque venit.</p>
      <p xml:id="CENFRA0145">cui est simile:</p>
      <p xml:id="CENFRA0146">Patriam tum profugus [La]vinaque cepit.</p>
      <p xml:id="CENFRA0147">Aristophanius fit heroico:</p>
      <p xml:id="CENFRA0148">Arma virumque cano Troiae qui primus ab oris:</p>
      <p xml:id="CENFRA0149">Nunc arma virumque cano nunc Troiae qui primus ab oris nunc.</p>
      <p xml:id="CENFRA0150">Angelicum syllaba breviata heroicum esse monstravi, item Priapeum, si
        syllabam subripias, fieri heroicum.</p>
    </body>
  </text>
</TEI>

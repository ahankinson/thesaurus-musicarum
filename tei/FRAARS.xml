<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Ars cantus mensurabilis</title>
        <title type="abbrev">FRAARS</title>
        <author>Franco</author>
        <date notBefore="1200" notAfter="1299">13th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Bradley Jon Tucker</persName>
        </respStmt>
        <respStmt>
          <resp>C</resp>
          <persName>Charles Atkinson</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1991</date></editionStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          1:117â€“36. </bibl>
        <bibl type="work">
          <title>Franco de Colonia: Ars cantus mensurabilis</title>
          <idno type="LML">FRANCO COL.</idno>
        </bibl>
        <listWit>
          <witness>
            <idno type="RISM">A-SP Cod. 264/4 (27.2.25), 56 (Extrait)</idno>
          </witness>
          <witness>
            <idno type="RISM">F-Pn Lat. 11267, 1-7v</idno>
          </witness>
          <witness>
            <idno type="RISM">F-Pn Lat. 16663, 76v-83</idno>
          </witness>
          <witness>
            <idno type="RISM">F-SDI 42, 43v-53v</idno>
          </witness>
          <witness>
            <idno type="RISM">GB-Ob Bodley 842, 49-59v</idno>
          </witness>
          <witness>
            <idno type="RISM">I-Ma D. 5 inf., 110v-118v</idno>
          </witness>
          <witness>
            <idno type="RISM">I-TRE without shelfmark, 3-8v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="FRAARS0001">
        <pb n="[117]"/>MAGISTRI FRANCONIS</p>
      <p xml:id="FRAARS0002">ARS CANTUS MENSURABILIS.</p>
      <p xml:id="FRAARS0003">Cum, inquiunt, de plana musica quidam philosophi sufficienter tractaverint,
        ipsamque nobis tam theorice quam practice efficaciter illucidaverint, theorice precipue
        Boetius, practice vero Guido monachus, et maxime de tropis ecclesiasticis beatus Gregorius;
        idcirco nos de mensurabili musica, quam ipsa plana precedit, tanquam principalis
        subalternam, ad preces quorumdam magnatum, tractare proponentes; non pervertendo ordinem
        ipsam planam perfectissime a predictis philosophis supponimus propalatam.</p>
      <p xml:id="FRAARS0004">Nec dicat aliquis, nos hoc opus propter arrogantiam, vel forte propter
        propriam tantum commoditatem incepisse, sed vere propter evidentem necessitatem et auditorum
        facillimam apprehensionem necnon et omnium notatorum ipsius mensurabilis musice
        perfectissimam instructionem.</p>
      <p xml:id="FRAARS0005">Quoniam cum videremus multos, tam novos quam antiquos, in artibus suis de
        mensurabili musica multa bona dicere, et contrario in multis, et maxime in accidentibus
        ipsius scientie deficere et errare, opinioni eorum fore existimavimus <pb n="[118]"/>succurrendum, ne forte propter defectum et errorem predictorum scientia dicta detrimentum
        pateretur. Proponimus igitur ipsam mensurabilem musicam sub compendio declarare; bene
        dictaque aliorum non recusabimus interponere, erroresque destruere et fugare; et si quid
        novi a nobis inventum fuerit, bonis rationibus sustinere et probare.</p>
      <p xml:id="FRAARS0006">Caput I. De definitione musicae mensurabilis et ejus speciebus.</p>
      <p xml:id="FRAARS0007">Mensurabilis musica est cantus longis brevibusque mensuratus. Gratia hujus
        definitionis videndum est quid sit mensura, et quid tempus. Mensura est habitudo
        quantitatem, longitudinem et brevitatem cujuslibet cantus mensuralibis manifestans.
        Mensurabilis dico, quia in plana musica non attenditur talis mensura. Tempus est mensura tam
        vocis prolate quam ejus contrarii, scilicet vocis amisse, que pausa communiter appellatur.
        Dico autem pausam tempore mensurari, quia aliter duo cantus diversi quorum unus cum pausis,
        alius sine sumeretur, non possent proportionaliter ad invicem coequari.</p>
      <p xml:id="FRAARS0008">Dividitur autem mensurabilis musica in mensurabilem simpliciter et partim.
        Mensurabilis sempliciter est discantus, eo quod in omni parte sua tempore mensuratur. Partim
        mensurabilis dicitur organum pro tanto quod non in qualibet parte sua mensuratur. Et
        sciendum quod organum dupliciter sumitur, proprie et communiter. Est enim organum proprie
        sumptum, organum duplum, quod purum organum appellatur. Communiter vero dicitur organum
        quilibet cantus ecclesiasticus tempore mensuratus. Sed quia simpliciter precedit compositum,
        primo dicendum est de discantu.</p>
      <p xml:id="FRAARS0009">Caput II. De definitione discantus et divisione.</p>
      <p xml:id="FRAARS0010">Discantus est aliquorum diversorum cantuum consonantia in qua illi diversi
        cantus per voces longas, breves vel semibreves proportionaliter adequantur, et in scripto
        per debitas figuras proportionari ad invicem designantur. Discantus sic dividitur. Discantus
        alius simpliciter prolatus, alius truncatus qui ochetus dicitur, alius copulatus qui copula
        nuncupatur; et de his per ordinem est dicendum. Sed quia quilibet discantus per modos
        procedit, idcirco primo de modis et consequenter de eorum signis, scilicet de figuris est
        tractandum.</p>
      <p xml:id="FRAARS0011">Caput III. De modis cujuslibet discantus.</p>
      <p xml:id="FRAARS0012">Modus est cognitio soni longis brevibusque temporibus mensurati. Modi autem
        a diversis diversimode enumerantur. Quidam enim ponunt sex, alii septem. Nos autem quinque
        tantum ponimus, quia ad hos quinque omnes alii reducuntur.</p>
      <p xml:id="FRAARS0013">Primus enim procedit ex omnibus longis, et sub isto reponimus illum qui est
        ex longa et brevi, duabus de causis: prima est, quia isti duo in similibus pausationibus
        uniuntur; secunda est propter antiquorum et aliquorum modernorum controversiam compescendam.
        Secundus procedit ex brevi et longa. Tertius autem ex longa et duabus brevibus. Quartus ex
        duabus brevibus et longa. Quintus ex omnibus brevibus et semibrevibus.</p>
      <p xml:id="FRAARS0014">
        <pb n="[119]"/>Cum autem istorum modorum voces sint causa et principium et earum note sint
        nota, manifestum est quod de notis vel figuris, quod idem est, est tractandum. Sed cum ipse
        discantus tam voce recta quam ejus contrario, hoc est, voce omissa reguletur, et ista sint
        diversa, horum erunt diversa signa. Sed cum prius sit vox recta quam amissa, quoniam habitus
        precedit privationem, prius dicendum est de figuris que vocem rectam significant, quam de
        pausis que omissam.</p>
      <p xml:id="FRAARS0015">Caput IV. De figuris sive signis cantus mensurabilis.</p>
      <p xml:id="FRAARS0016">Figura est representatio vocis in aliquo modorum ordinate, per quod patet
        quod figure significare debent modos, et non e converso, quemadmodum quidam posuerunt.
        Figurarum alie simplices, alie composite. Composite sunt ligature. Simplicium tres sunt
        species, scilicet longa, brevis et semibrevis. Quarum prima in tres dividitur; in longam
        perfectam, imperfectam et duplicem longam.</p>
      <p xml:id="FRAARS0017">Longa perfecta prima dicitur et principalis. Nam in ea omnes alie
        includuntur; ad eam etiam omnes alie reducuntur. Perfecta dicitur, eo quod tribus temporibus
        mensuratur; est enim ternarius numerus intra numeros perfectissimus, pro eo quod a summa
        trinitate, que vera est pura perfectio, nomen sumspit. Cujus figuratio quadrangularis est,
        caudam habens in parte dextra descendentem, per quam representat longitudinem, ut hic [L on
        staff2].</p>
      <p xml:id="FRAARS0018">Longa vero imperfecta sub figuratione perfecte est, duo tantum tempora
        significat Imperfecta quidem pro tanto dicitur, quia sine adjutorio brevis precedentis vel
        sequentis nullatenus invenitur. Ex quo sequitur, quod illi peccant qui eam rectam appellant,
        cum illud quod rectum est, possit per se stare.</p>
      <p xml:id="FRAARS0019">Duplex longa sic [MX on staff2] formata duas longas significat, que idcirco
        in uno corpore duplicatur, ne series plani cantus sumpti in tenoribus disrumpatur.</p>
      <p xml:id="FRAARS0020">Brevis autem, licet in rectam et alteram brevem dividatur, quadrangularis
        tamen sine aliquo tractu pro utraque illarum figuratur sic: [B].</p>
      <p xml:id="FRAARS0021">Semibrevis autem alia major, alia minor dicitur; harum tamen quelibet
        uniformiter ad modum losange sic [S] formatur.</p>
      <p xml:id="FRAARS0022">Caput V. De ordinatione figurarum ad invicem.</p>
      <p xml:id="FRAARS0023">Simplicium autem valoris cognitio ex ordinatione quam habent ad invicem,
        declaratur. Ordinatio vero earum sic accipitur: aut enim longam sequitur longa aut brevis,
        et nota hoc idem esse judicium de brevibus et semibrevibus. Si autem longam longa sequatur,
        tunc prima longa sub uno accentu tribus temporibus mensuratur, et perfecta longa nuncupatur,
        sive sit figura, vel pausa, ut hic:</p>
      <p xml:id="FRAARS0024">[CSI:119; text: In Bethleem.] <figure>
          <graphic url="/images/FRAARS_01GF.gif"/>
        </figure></p>
      <p xml:id="FRAARS0025">Si vero longam sequitur brevis, hoc est multipliciter, quoniam sola vel
        plures. Si sola, tunc longa est duorum temporum, et dicitur imperfecta, ut hic:</p>
      <p xml:id="FRAARS0026">
        <pb n="[120]"/>[CSI:120,1; text: Virgo viget melius.]</p>
      <p xml:id="FRAARS0027">Nisi intra illas duas, scilicet longam et brevem, ponatur quidam tractulus
        qui signum perfectionis dicitur, qui etiam alio nomine divisio modi appellatur; et tunc
        longa prima perfecta est, et brevis imperficit sequentem longam, ut hic:</p>
      <p xml:id="FRAARS0028">[CSI:120,2; text: Superans omnia.]</p>
      <p xml:id="FRAARS0029">Si autem plures, hoc est multipliciter: aut due, aut tres, aut quatuor, aut
        quinque aut plures quam quinque. Si due tantum, ut hic patet:</p>
      <p xml:id="FRAARS0030">[CSI:120,3; text: Eximie pater et regie.]</p>
      <p xml:id="FRAARS0031">tunc longa est perfecta, nisi eam sola brevis precedat, ut hic:</p>
      <p xml:id="FRAARS0032">[CSI:120,4; text: Ave virgo regia.]</p>
      <p xml:id="FRAARS0033">Duarum autem brevium prima recta, secunda vero altera brevis appellatur.
        Recta brevis est que unum solum tempus continet; altera brevis similis est longe imperfecte
        in valore, differens tamen in signifiatione. Nam utraque sub diversa figuratione duobus
        temporibus mensuratur. Unum tempus appellatur illud quod est minimum in plenitudine
        vocis.</p>
      <p xml:id="FRAARS0034">Si vero inter predictas duas breves ponatur ille tractus qui divisio modi
        appellatur, ut hic:</p>
      <p xml:id="FRAARS0035">[CSI:120,5; text: Dari, tradi, capi.]</p>
      <p xml:id="FRAARS0036">tunc longa prima est imperfecta, et etiam secunda; brevium autem ipsarum
        quelibet erit recta; hoc tamen rarissime invenitur.</p>
      <p xml:id="FRAARS0037">
        <pb n="[121]"/>Si tres breves tantum inter duas longas accipiantnr, ut hic apparet:</p>
      <p xml:id="FRAARS0038">[CSI:121,1; text: Cruci corpus adaptari.]</p>
      <p xml:id="FRAARS0039">Idem quod prius habetur, nisi quod illa que primo altera brevis dicebatur,
        hic in duas rectas breves separatur.</p>
      <p xml:id="FRAARS0040">Sed, si inter primam brevem et duas sequentes divisio modi apponatur, ut
        hic patet:</p>
      <p xml:id="FRAARS0041">[CSI:121,2; text: Manus pedes perforari.]</p>
      <p xml:id="FRAARS0042">tunc prima longa a prima brevi imperficitur; secundarum brevium sequentium
        prima fit recta, ultima vero alteratur.</p>
      <p xml:id="FRAARS0043">Et nota quod tria tempora, tam uno accentu quam diversis prolata, unam
        perfectionem constituunt.</p>
      <p xml:id="FRAARS0044">Si plures quam tres, ut hic:</p>
      <p xml:id="FRAARS0045">[CSI:121,3; text: Dex maudie qui par.]</p>
      <p xml:id="FRAARS0046">tunc prima semper est imperfecta, nisi ei signum perfectionis addatur, ut
        hic:</p>
      <p xml:id="FRAARS0047">[CSI:121,4; text: Gratissimum pro reatu.]</p>
      <p xml:id="FRAARS0048">Sequentium autem brevium quelibet est recta, si in computando in ternario
        numero, quo constituitur perfectio, inveniatur.</p>
      <p xml:id="FRAARS0049">Sed si due tantum in fine remaneant, tunc ultima earum altera brevis
        dicitur, ut hic:</p>
      <p xml:id="FRAARS0050">[CSI:121,5; text Aceto felle potari.]</p>
      <p xml:id="FRAARS0051">
        <pb n="[122]"/>Si vero sola, erit recta, et ultima longam imperfectam reddit, ut hic:</p>
      <p xml:id="FRAARS0052">[CSI:122,1; text: Virginum reorum.]</p>
      <p xml:id="FRAARS0053">De semibrevibus autem et brevibus idem est judicium in regulis prius
        dictis. Sed nota semibrevium plures quam tres pro recta brevi non posse accipi, quarum
        quelibet minor semibrevis dicitur, eo quod minima pars est ipsius recte brevis, ut hic
        patet:</p>
      <p xml:id="FRAARS0054">[CSI:122,2; text: Mentibus vocibus.]</p>
      <p xml:id="FRAARS0055">Nec minus quam duas, quarum prima minor, secunda major semibrevis
        appellatur. Secunda major pro tanto dicitur, quia duas minores in se includit:</p>
      <p xml:id="FRAARS0056">[CSI:122,3; text: Sanguinem lavat.]</p>
      <p xml:id="FRAARS0057">Sed si immediate due semibreves, pro recta brevi posite, tres sequuntur,
        vel e converso:</p>
      <p xml:id="FRAARS0058">[CSI:122,4; text: Quid plura cedit.]</p>
      <p xml:id="FRAARS0059">tunc divisio modi inter tres et duas, vel e converso, est ponenda, ut in
        predicto exemplo apparet.</p>
      <p xml:id="FRAARS0060">
        <pb n="[123]"/>Pro altera autem brevi minus quam quatuor semibreves accipi non possunt:</p>
      <p xml:id="FRAARS0061">[CSI:123,1; text: Gaude virgo mater.] <figure>
          <graphic url="/images/FRAARS_02GF.gif"/>
        </figure></p>
      <p xml:id="FRAARS0062">Nec plures quam sex, ut hic:</p>
      <p xml:id="FRAARS0063">[CSI:123,2; text: Ave Maria gratia plena.]</p>
      <p xml:id="FRAARS0064">Eo quod altera brevis in se duas rectas includit; per quod patet quorumdam
        error, qui quandoque tres semibreves pro altera brevi ponunt, aliquando vero duas.</p>
      <p xml:id="FRAARS0065">Caput VI. De plicis in figuris simplicibus.</p>
      <p xml:id="FRAARS0066">Preterea sunt alie quedam figure simplices, illud idem quod predicte
        significantes, eisdem etiam nominibus cum additione hujus quod est plica, nominate.</p>
      <p xml:id="FRAARS0067">Idcirco videndum est quid sit plica. Plica est nota divisionis ejusdem soni
        in grave et acutum.</p>
      <p xml:id="FRAARS0068">Plicarum alia longa, alia brevis, alia semibrevis.</p>
      <p xml:id="FRAARS0069">Sed de semibrevi ad presens nihil intendimus, cum non in simplicibus
        figuris possit plica semibrevis inveniri. In ligaturis tamen et ordinationibus semibrevium
        plica possibilis est accipi, ut postea apparebit.</p>
      <p xml:id="FRAARS0070">Item plicarum alia ascendens, alia descendens. Plica longa ascendens,
        quedam quadrangularis figura solum tractum gerens a parte dextra ascendente ut hic patet:
        [Bpsdx]; vel magis proprie duos quorum dexter longior est sinistro, ut hic patet: [Bpssncsdx
        on staff3]. Magis proprie dico, quia per illos duos tractatulos nomen plice habere
        meretur.</p>
      <p xml:id="FRAARS0071">Longa vero descendens similiter duos habet tractus, sed descendentes,
        dextrum, ut prius, longiorem sinistro, ut hic: [Lpdsn,Lpdsn on staff3]. Plica brevis
        ascendens est que habet duo tractus ascendentes, sinistrum tamen longiorem dextro, ut hic:
        [Bcssnpsdx,Bcssnpsdx on staff3]</p>
      <p xml:id="FRAARS0072">Descendens vero brevis duos tractus habet descendentes, sinistrum
        longiorem, ut hic: [Bcdsnpddx,Bcdsnpddx on staff3].</p>
      <p xml:id="FRAARS0073">Et nota istas plicas similem habere potestatem, et similiter in valore
        regulari, quemadmodum simplices supradicte.</p>
      <p xml:id="FRAARS0074">Caput VII. De ligaturis et earum proprietatibus.</p>
      <p xml:id="FRAARS0075">Habito de simplicibus figuris, dicendum est de compositis vel ligaturis,
        quod idem est, que ligature proprie appellantur.</p>
      <p xml:id="FRAARS0076">
        <pb n="[124]"/>Ligatura est conjunctio figurarum simplicium per tractus debitos ordinata.
        Ligaturarum alia ascendens. Ascendens est illa cujus secundus punctus altior est primo, ut
        hic:</p>
      <p xml:id="FRAARS0077">[ClefC2,Lig2art,Lig3aod,Lig5addd,Lig4aaaod on staff4]</p>
      <p xml:id="FRAARS0078">Descendens vero est cujus primus punctus, altior est secundo, ut hic:</p>
      <p xml:id="FRAARS0079">[ClefC3,Lig2cdsnd,Lig3cdsndd,Lig3cdsnodart,Lig5cdsnodartaart,Lig4cdsnddd on
        staff4]</p>
      <p xml:id="FRAARS0080">Item ligatuarum alia cum proprietate, alia sine, alia cum opposita
        proprietate. Et hoc est a parte principii ligature; a parte autem finis, alia cum
        perfectione, alia sine; et nota istas differentias essentiales esse et specificas ipsis
        legaturis.</p>
      <p xml:id="FRAARS0081">Unde ligatura cum proprietate essentialiter differt ab illa que est sine,
        ut rationale animal ab irrationale; similiter et in aliis differtnciis prius dictis.</p>
      <p xml:id="FRAARS0082">Species quoque consistunt sub genere; ipsis tamen speciebus non est nomen
        impositum sed eas dicte differentie et suum genus circumloquuntur, secundum etiam quod in
        generibus aliis realibus invenitur, ut corpus animatum quod circumloquitur quamdam speciem,
        cui nomen non est impositum.</p>
      <p xml:id="FRAARS0083">A parte autem medii ligaturarum nulla essentialis differentia invenitur. Ex
        quo sequitur, quod omnia media ipsarum ligaturarum conveniunt in significatis. Per quod
        patet, positionem illorum esse falsam, qui ponunt in ternaria aliquam mediam esse longam, in
        omnibus autem aliis, fore brevem.</p>
      <p xml:id="FRAARS0084">Unde videndum est, quid sit proprietas, quid sine, et quid opposita; quid
        etiam sit perfecto, quid imperfectio, et de horum omnium significatis. Proprietas est nota
        primarie inventionis ligature a plana musica data in principio illius. Perfectio vero idem
        dicitur, sed in fine; unde sequentur regule differentiarum predictarum.</p>
      <p xml:id="FRAARS0085">Omnis ligatura descendens tractum habens a primo puncto descendentem a
        parte sinistra, cum proprietate dicitur, eo quod sic in plana musica figuratur:</p>
      <p xml:id="FRAARS0086">[ClefC3,Lig2cdsnd,Lig2cdsnod,Lig3dd,Lig3cdsnodart,Lig3cdsndod,Lig6cdsndodaaart on
        staff4]</p>
      <p xml:id="FRAARS0087">Si autem careat omni tractu, sine proprietate dicitur, ut hic patet:</p>
      <p xml:id="FRAARS0088">[ClefC4,Lig2d,Lig2od,Lig3dd,Lig3dod,Lig4odaart,Lig4doda on staff4]</p>
      <p xml:id="FRAARS0089">Item omnis figura ascendens cum proprietate dicetur, si careat omni tractu,
        ut hic:</p>
      <p xml:id="FRAARS0090">[ClefC3,Lig2art,Lig2a,Lig3aa,Lig3aart,Lig3ad,Lig3aod,Lig5addd on
        staff4]</p>
      <p xml:id="FRAARS0091">Si vero tractum habeat a parte sinistra primi puncti descendentem, ut hic
        apparet:</p>
      <p xml:id="FRAARS0092">[ClefC3,Lig2cdsnart,Lig2cdsna,Lig3cdsnaa,Lig3cdsnaa,Lig3cdsnaod,Lig5addd on
        staff4]</p>
      <p xml:id="FRAARS0093">vel dextra quod magis proprium est, ut hic:</p>
      <p xml:id="FRAARS0094">[ClefC3,Lig2Lart,Lig2La,Lig3Laart,Lig3Laod,Lig4Laaod on staff4]</p>
      <p xml:id="FRAARS0095">tunc proprietate carebit.</p>
      <p xml:id="FRAARS0096">Iterum omnis ligatura tam ascendens quam descendens tractum gerens a primo
        puncto ascendentem, cum opposita proprietate dicetur:</p>
      <p xml:id="FRAARS0097">[ClefC3,Lig3cssnodart,Lig2cssnart,Lig2cssna,Lig3cssnaart,Lig2cssnod,Lig3cssndod,Lig3cssndd
        on staff4]</p>
      <p xml:id="FRAARS0098">
        <pb n="[125]"/>A parte autem finis, ligature tales dantur regule. Omnis ligatura ultimum
        punctum recte gerens supra penultimum est perfecta, ut hic apparet:</p>
      <p xml:id="FRAARS0099">[ClefC3,Lig2art,Lig3aart,Lig2Lart,Lig3Laart,Lig3cdsnodart,Lig5cdsnddodart
        on staff4]</p>
      <p xml:id="FRAARS0100">Vel sub penultimo, ut hic:</p>
      <p xml:id="FRAARS0101">[ClefF2,Lig2cdsnd,Lig2d,Lig4cdsnodad,Lig4aad,Lig3cdsndd,Lig3ad on
        staff4]</p>
      <p xml:id="FRAARS0102">Imperfecta autem redditur ligatura duobus modis; primo si ultimus punctus
        directus averso capite stat supra penultimum sine plica, ut hic:</p>
      <p xml:id="FRAARS0103">[ClefC3,Lig2a,Lig4aoda,Lig3oda,Lig3Laa,Lig6adodaa on staff4]</p>
      <p xml:id="FRAARS0104">Secundo vero si duo ultima puncta ligature in uno corpore obliquo
        ascendente vel descendente commiscentur, ut hic patet:</p>
      <p xml:id="FRAARS0105">[Lig2oa,Lig3Laoa,Lig3Laoa,Lig3Laoa,Lig3cdsndod,Lig2od,Lig3aod,Lig3aod,Lig5aadod on
        staff4]</p>
      <p xml:id="FRAARS0106">Ascendens tamen talis imperfectio non in usu habetur, nec etiam est
        necessaria, nisi quando brevem plicari opportet in ligatura in fine ascendente, ut postea
        apparebit.</p>
      <p xml:id="FRAARS0107">Preterea sciendum est quod sicut per has differentias ligatura una differt
        ab alia formaliter, ita et in valore, unde sequuntur regule omnium ligaturarum.</p>
      <p xml:id="FRAARS0108">Omnis ligatura cum proprietate primam facit brevem. Iterum omnis sine,
        longam. Item omnis perfectio longa, et omnis imperfectio brevis. Item omnis opposita
        proprietas facit illam semibrevem cui additur et sequentem, non per se, sed ex consequenti,
        eo quod nulla semibrevis sola inveniri possit.</p>
      <p xml:id="FRAARS0109">Item, omnis media brevis, nisi per oppositam proprietatem semibrevietur, ut
        dictum est prius. Intelligendum est etiam in ligaturis longas perfici eo modo quo in
        simplicibus fuit dictum; breves quoque rectas fieri et alterari.</p>
      <p xml:id="FRAARS0110">Caput VIII. De plicis in figuris ligatis.</p>
      <p xml:id="FRAARS0111">Preterea sciendum est quod omnis ligatura, tam perfecta quam imperfecta,
        plicabilis est, et hoc a parte finis. Quid autem sit plica, dictum est prius, inde de
        simplicibus figuris. Plicatur enim ligatura perfecta dupliciter, ascendendo et descendendo.
        Ascendendo vero sic:</p>
      <p xml:id="FRAARS0112">[ClefC4,Lig2apsdx,Lig3cdsnodacsdx,Lig2cdsndcsdx,Lig3pdsnddpsdx,Lig4dodacsdx,Lig3aapsdx on
        staff4]</p>
      <p xml:id="FRAARS0113">Descendendo vero sic:</p>
      <p xml:id="FRAARS0114">[ClefF3,Lig2pdsndcddx,Lig2acddx,Lig3adcddx,Lig3odapddx,Lig3pdsnddpddx,Lig3aacddx,Lig3ddcddx
        on staff4]</p>
      <p xml:id="FRAARS0115">Item dupliciter plicatur imperfecta. Et nota imperfectam semper plicari in
        imperfectione obliqua ascendente vel descendente, ut hic patet:</p>
      <p xml:id="FRAARS0116">[ClefC3,Lig3cdsndodcsdx,Lig2cdsnodcddx,Lig2cdsnodcsdx,Lig3aoacddx,Lig3apssnoapsdx,Lig4cssnaaoapsdx
        on staff4]</p>
      <p xml:id="FRAARS0117">Et in tali casu, ubi debet plicari imperfecta, est necessaria obliquitas
        fieri ascendendo, ad hoc quod ultima brevietur. Quoniam si recta imperfectio plicaretur, per
        plicam perficeretur, eo quod perfecte ratione participaret. Imperfectio tamen obliqua
        ascendens non est ponenda sine plica; nam positio imperfectionis recte sufficit, ubicunque
          <pb n="[126]"/>non est plica; et proprior est et magis usitata. Sic patent plice omnium
        ligaturarum.</p>
      <p xml:id="FRAARS0118">Sunt etiam quedam conjnncture simplicium et ligatarum que partim
        participant ligaturas, et partim simplices figuras. Que nec ligature, nec simplices figure
        appellari possunt, ut hic patet:</p>
      <p xml:id="FRAARS0119">[ClefF3,Lig3cdsncudd,B,Lig4apssndod,Lig5pssnodacudd,Lig8cssnacudddadd on
        staff4]</p>
      <p xml:id="FRAARS0120">De valore autem conjunctarum talium non possunt alie regule dari quam ille
        que de simplicibus et ligaturis prius dantur. Preterea sunt quedam alie ordinationes
        simplicium figurarum et ligaturarum quarumdam non impositarum supplentes defectum, que
        regulis simplicium tantummodo dignoscuntur, ut hic patet.</p>
      <p xml:id="FRAARS0121">Caput IX. De pausis, et quomodo per ipsas modi ad invicem variantur.</p>
      <p xml:id="FRAARS0122">Dicto de signis rectam vocem significantibus, videndum est de pausis que
        obmissam represensentant. Pausa est obmissio vocis recte in debita quantitate alicujus modi
        facta. Pausationum sex sunt species. Longa perfecta, longa imperfecta, sub qua
        comprehenditur altera brevis, eo quod mensuram eamdem comprehendant, brevis recta,
        semibrevis major, semibrevis minor, et finis punctorum.</p>
      <p xml:id="FRAARS0123">Pausatio perfecte longe est obmissio recte vocis perfecte, in se tria
        tempora comprehendens. Imperfecta vero similiter imperfecte alterius quoque brevis duobus
        tantum temporibus mensurata. Brevis est obmissio recte brevis in se includens solum tempus.
        Semibrevis major duas partes obmittit recte brevis. Minor tertiam tantum. Finis punctorum
        immensurabilis appellatur; nam et ipsa in plana musica reperitur. Hec tantum notam
        penultimam significat esse longam in quocunque modo evenit, licet ista penultima de ratione
        modi, in quo est, brevis esset.</p>
      <p xml:id="FRAARS0124">Preterea iste sex pause septem tractibus subtilibus designantur, qui etiam
        pause appellantur. Quarum prima, que perfecta dicitur, quatuor attingens lineas, tria spatia
        comprehendit, eo quod tribus temporibus mensuratur. Imperfecta vero tres lineas
        apprehendens, eadem ratione spatia duo tegit. Brevis unum. Major semibrevis duas partes
        unius; sed minor unum tantum tegit. Finis punctorum omnes lineas attingens, quatuor spatia
        comprehendit. Harum autem omnium patent formule in presenti exemplo:</p>
      <p xml:id="FRAARS0125">[CSI:126,1]</p>
      <p xml:id="FRAARS0126">Et nota pausationes mirabilem habere potestatem; nam per ipsas modi ad
        invicem transmutantur. Unde propria pausa primi modi est brevis recta vel longa perfecta;
        pausa vero secundi modi est longa imperfecta; tertii autem et quarti pausationes sunt
        proprie longe perfecte; improprie vero recta brevis et altera; quintus autem proprie brevem
        pausationem vel semibrevem meretur habere. Unde si primus modus, qui procedit ex longa et
        brevi et longa, pausam post brevem habeat, longam imperfectam, ut hic patet:</p>
      <p xml:id="FRAARS0127">[CSI:126,2; text: Maris stella fervens.]</p>
      <p xml:id="FRAARS0128">
        <pb n="[127]"/>variatur primus modus in secundum.</p>
      <p xml:id="FRAARS0129">Si vero secundus post longam notam pausam brevem assumat, ut hic patet:</p>
      <p xml:id="FRAARS0130">[CSI:127,1; text: O Maria mater dei flos.]</p>
      <p xml:id="FRAARS0131">variatur in primum.</p>
      <p xml:id="FRAARS0132">Quintus autem modus, quando in discantu aliquo cum primo accipitur,
        pausationibus primi regulatur, et longam et pausationem facit notam, ut hic:</p>
      <p xml:id="FRAARS0133">[CSI:127,2; text: O Maria virgo davitica.]</p>
      <p xml:id="FRAARS0134">Si vero cum secundo, pausationes secundi habet, et in fine ante pausationem
        brevem sumit, ut hic:</p>
      <p xml:id="FRAARS0135">[CSI:127,3; text: Povre secors ai encore recouvre.]</p>
      <p xml:id="FRAARS0136">Si vero nec sic, nec sic, tunc propriis pausationibus regulatur, ut
        hic:</p>
      <p xml:id="FRAARS0137">[CSI:127,4; text: Respondi que ne lerroit.]</p>
      <p xml:id="FRAARS0138">Et nota quod in uno solo discantu, omnes modi concurrere possunt, eo quod
        per perfectiones omnes modi ad unum reducuntur. Nec est vis facienda de tali discantu de quo
        modo judicetur. Potest <pb n="[128]"/>tamen dici de illo in quo plus vel pluries commoratur.
        Et vide quod quintus modus maxime cum aliis omnibus potest sumi.</p>
      <p xml:id="FRAARS0139">Et hec de pausationibus et etiam modorum variatione sufficiant quo ad
        presens.</p>
      <p xml:id="FRAARS0140">Caput X. Quot figure simul ligabiles.</p>
      <p xml:id="FRAARS0141">Item sciendum quod figura ligabilis non ligata, vitiosa est, sed magis non
        ligabilis ligata. Unde notandum quod plures longe ad invicem ligari non possunt, nisi in
        binaria ligatura que est sine proprietate et cum perfectione. Nec adhuc in tali loco sunt
        vitiose, si non ligentur, eo quod longa nusquam alicubi cum longa ligabilis invenitur.</p>
      <p xml:id="FRAARS0142">Ex quo sequitur, quod vehementer errant qui tres longas aliqua occasione,
        ut in tenoribus, ad invicem ligant. Similiter illi qui inter duas breves longam ligant, cum
        de impositione mediarum, ut visum est prius, omnes medie brevientur.</p>
      <p xml:id="FRAARS0143">Item plures semibreves quam due simul ligari non possunt, et sumitur in
        principio ligature; et hoc intellige in propria ligatura.</p>
      <p xml:id="FRAARS0144">Breves autem ligabiles sunt in principio, medio et in fine. Ex his patet
        quod modus quilibet acceptus sine littera ligabilis est, excepto illo qui procedit ex
        omnibus longis. Unde primus qui procedit ex longa et brevi, primo ligat tres sine
        proprietate et cum perfectione; deinde duas cum proprietate et perfectione, et duas et duas
        quantum placuerit, ita quod super tales duas terminatur, ut hic patet:</p>
      <p xml:id="FRAARS0145">[ClefC3,Lig3dd,Lig2art,Lig2cdsnd,Lig2pdsnd,Lig2art,Lig2cdsnd,BP,Lig3cdsnodart,Lig2cdsnd,Lig2pdsnd
        on staff4]</p>
      <p xml:id="FRAARS0146">Nisi modus predictus varietur, ut hic patet:</p>
      <p xml:id="FRAARS0147">[ClefC4,Lig3dd,Lig2art,B,2LP,Lig2art,Lig2cdsnd,Lig2cdsnd,Lig2art,B,2LP,Lig2pdsnd,B,2LP,Lig2cdsnd
        on staff4]</p>
      <p xml:id="FRAARS0148">Et nota quod modi multipliciter variari possunt, ut dictum est prius in de
        pausationibus.</p>
      <p xml:id="FRAARS0149">Secundus vero binariam ligaturam cum proprietate et perfectione sumit cum
        duabus et duabus, etc., earumdem specierum una sola brevi remanente, ut hic apparet:</p>
      <p xml:id="FRAARS0150">[ClefC3,Lig2art,Lig2cdsnd,Lig2cdsnd,B,2LP,Lig2cdsnd,Lig2art,Lig2cdsnd,B on
        staff4]</p>
      <p xml:id="FRAARS0151">Nisi modus varietur, ut hic apparet:</p>
      <p xml:id="FRAARS0152">[ClefC3,Lig2art,Lig2cdsnd,Lig2cdsnd,BP,Lig3dd,Lig2art,Lig2art,Lig2art on
        staff4]</p>
      <p xml:id="FRAARS0153">Tertius vero quaternarium accipit sine proprietate et cum perfectione; cum
        tribus cum proprietate et perfectione, et tribus et tribus, etc., ut hic apparet:</p>
      <p xml:id="FRAARS0154">[ClefC3,Lig4aaart,Lig3aart,Lig3cdsndd,Lig3aart,Lig3cdsndd,Lig3aart,Lig3cdsndd,Lig3ad on
        staff4]</p>
      <p xml:id="FRAARS0155">Nisi varietur modus, ut hic:</p>
      <p xml:id="FRAARS0156">[ClefC3,Lig4ddd,Lig3aart,Lig2cdsnod,2LP,Lig3cdsnodart,Lig3cdsnodart,Lig3cdsnodart on
        staff4]</p>
      <p xml:id="FRAARS0157">Quartus vero tres cum proprietate et perfectione primo ligat cum tribus et
        tribus, etc., earumdem specierum, et in fine cum duabus cum proprietate et sine perfectione,
        ut hic:</p>
      <p xml:id="FRAARS0158">[ClefC3,Lig3cdsndd,Lig3aart,Lig3cdsndd,Lig3aart,Lig2a,2LP,Lig3cdsnodart,Lig3pdsndd,Lig3cdsndd,Lig2a
        on staff4]</p>
      <p xml:id="FRAARS0159">Nisi modus varietur, ut hic:</p>
      <p xml:id="FRAARS0160">[ClefC3,Lig3aart,Lig3aart,Lig3cdsndd,LP,Lig4cdsnddd,Lig3aart,Lig3cdsndd on
        staff4]</p>
      <p xml:id="FRAARS0161">
        <pb n="[129]"/>Quintus autem, quantum plus potest, ligari debet, et in breves, vel
        semibreves terminatur, ut hic:</p>
      <p xml:id="FRAARS0162">[ClefC3,Lig17cdsndodadodadodadodadodaa,LP,B,Lig9aodaaaddod on staff4]</p>
      <p xml:id="FRAARS0163">Nisi modus varietur, ut hic:</p>
      <p xml:id="FRAARS0164">[ClefC3,Lig2cdsnod,Lig5aaaart,Lig3aart,Lig7cdsnodaddda,3LP,Lig7cdsndodaaodart on
        staff4]</p>
      <p xml:id="FRAARS0165">Caput XI. De discantu et ejus speciebus.</p>
      <p xml:id="FRAARS0166">Viso de figuris et pausationibus, dicendum est de discantu, qualiter habeat
        fieri et de speciebus ejus. Sed quia discantus quilibet per consonantias regulatur, videndum
        est de consonantiis et de dissonantiis factis in eodem tempore et in diversis vocibus.
        concordantia dicitur esse, quando due voces vel plures in uno tempore prolate se compati
        possunt secundum auditum. Discordantia vero e contrario dicitur, scilicet quando due voces
        sic conjunguntur, quod discordant secundum auditum.</p>
      <p xml:id="FRAARS0167">Concordantiarum tres sunt species, scilicet perfecta, imperfecta et media.
        Perfecte concordantie dicuntur, quando plures voces conjunguntur ita, quod una ab alia vix
        differre percipitur propter concordantiam. Et tales sunt due, scilicet unisonus et diapason,
        ut hic:</p>
      <p xml:id="FRAARS0168">[CSI:129,1]</p>
      <p xml:id="FRAARS0169">Imperfecte dicuntur, quando due voces multum differre percipiuntur ab
        auditu, non tamen discordant. Et sunt due, scilicet ditonus et semiditonus, ut hic:</p>
      <p xml:id="FRAARS0170">[CSI:129,2]</p>
      <p xml:id="FRAARS0171">Medie vero concordantie dicuntur, quando due voces conjunguntur, meliorem
        concordantiam habentes quam predicte, non tamen ut perfecte, et sunt diapente et
        diatessaron, ut hic patet:</p>
      <p xml:id="FRAARS0172">[CSI:129,3]</p>
      <p xml:id="FRAARS0173">Quare autem una concordantia magis concordat, quam alia, plane musice
        relinquatur.</p>
      <p xml:id="FRAARS0174">Discordantiarum due sunt species, perfecta et imperfecta. Perfecta
        discordantia dicitur, quando due voces sic conjunguntur, quod se compati non possunt
        secundum auditum. Et sunt quatuor, scilicet semitonium, tritonus, ditonus cum diapente et
        simitonium cum diapente, ut hic apparet:</p>
      <p xml:id="FRAARS0175">[CSI:129,4]</p>
      <p xml:id="FRAARS0176">Imperfecte discordantie dicuntur, quando due voces se quodammodo compati
        possunt secundum auditum, sed discordant; et sunt tres species, scilicet tonus, tonus cum
        diapente et semiditonus cum diapente:</p>
      <p xml:id="FRAARS0177">
        <pb n="[130]"/>[CSI:130,1] <figure>
          <graphic url="/images/FRAARS_03GF.gif"/>
        </figure></p>
      <p xml:id="FRAARS0178">Et nota quod tam concordantie quam discordantie possunt sumi in infinitum,
        ut diapente cum diapason, diatessaron cum diapason, ut hic:</p>
      <p xml:id="FRAARS0179">[CSI:130,2]</p>
      <p xml:id="FRAARS0180">Et sic in duplici diapason, et triplici, si possibile esset in voce. Item
        sciendum est quod omnis imperfecta discordantia immediate ante concordantiam bene
        concordat.</p>
      <p xml:id="FRAARS0181">Discantus autem aut fit cum littera, aut sine et cum littera, hoc est
        dupliciter: cum eadem, vel cum diversis. Cum eadem littera fit discantus in cantilenis,
        rondellis, et cantu aliquo ecclesiastico. Cum diversis litteris fit discantus, ut in motetis
        qui habent triplum vel tenorem, quia tenor cuidam littere equipollet. Cum littera et sine
        fit discantus in conductis, et discantu aliquo ecclesiastico qui improprie organum
        appellatur. Et nota quod his omnibus est idem modus operandi, excepto in conductis. Quia in
        omnibus aliis primo accipitur cantus aliquis prius factus, qui tenor dicitur, eo quod
        discantum tenet, et ab ipso ortum habet. In conductis vero non sic, sed fiunt ab eodem
        cantus et discantus. Sed discantus dicitur duplex: primo dicitur discantus, quia diversorum
        cantus, secundo dicitur discantus, quasi de discantu sumptus.</p>
      <p xml:id="FRAARS0182">Modi autem operandi in istis, talis est processus: aut discantus incipit in
        unisono cum tenore, ut hic apparet:</p>
      <p xml:id="FRAARS0183">[CSI:130,3; text: Virgo Dei plena. Amoris.]</p>
      <p xml:id="FRAARS0184">Aut in diapason, ut hic:</p>
      <p xml:id="FRAARS0185">
        <pb n="[131]"/>[CSI:131,1; text: Arida frondescit. Johanne.]</p>
      <p xml:id="FRAARS0186">Aut in diapente:</p>
      <p xml:id="FRAARS0187">[CSI:131,2; text: O Maria mater Dei. Flos filius.]</p>
      <p xml:id="FRAARS0188">Aut in diatessaron:</p>
      <p xml:id="FRAARS0189">[CSI:131,3; text: Recordare virgo mater. Portare.]</p>
      <p xml:id="FRAARS0190">Aut in ditono, ut hic:</p>
      <p xml:id="FRAARS0191">[CSI:131,4; text: Mulier omnis peccati. Omnes.]</p>
      <p xml:id="FRAARS0192">
        <pb n="[132]"/>Aut in semiditono, ut hic:</p>
      <p xml:id="FRAARS0193">[CSI:132,1; text: Virgo viget melius. Flos filius.] <figure>
          <graphic url="/images/FRAARS_04GF.gif"/>
        </figure></p>
      <p xml:id="FRAARS0194">Deinde prosequendo per consonantias, commiscendo quandoque discordantias in
        locis debitis, ita quod, quando tenor ascendit, discantus descendat, vel e converso. Et
        sciendum quod tenor et discantus, propter pulchritudinem cantus, quandoque simul ascendit et
        descendit, ut hic patet:</p>
      <p xml:id="FRAARS0195">[CSI:132,2; text: Ave plena gratia. Johanne.]</p>
      <p xml:id="FRAARS0196">Item intelligendum est, quod in omnibus modis utendum est semper
        concordantiis in principio perfectionis, licet sit longa, brevis, vel semibrevis.</p>
      <p xml:id="FRAARS0197">Item in conductis aliter operandum. Quia qui vult facere conductum, primum
        cantum invenire debet pulchriorum quam potest; deinde uti debet illo, ut de tenore faciendo
        discantum, ut dictum est prius.</p>
      <p xml:id="FRAARS0198">Qui autem triplum voluerit operari, respiciendum est tenorem et discantum,
        ita quod si discordat cum tenore, non discordat cum discantu, vel converso; et procedat
        ulterius per concordantias, nunc ascendendo cum tenore, vel descendendo, nunc cum discantu,
        ita quod non semper cum altero tantum, ut in exemplo subsequenti apparet:</p>
      <p xml:id="FRAARS0199">[CSI:132,3; text: Dulcia.]</p>
      <p xml:id="FRAARS0200">Qui autem quadruplum vel quintuplum facere voluerit, accipiat vel respiciat
        prius factos, ut, si cum uno discordat, cum aliis in concordantiis habeatur; nec ascendere
        debet semper, vel descendere <pb n="[133]"/>cum altero ipsorum, sed nunc cum tenore, nunc
        cum discantu, etc.</p>
      <p xml:id="FRAARS0201">Notandum quod tam in discantu quam in triplicibus, etc, inspicienda est
        equipollentia in perfectionibus longarum, brevium et semibrevium, ita quod tot perfectiones
        in tenore habeantur, quot in discantu, vel in triplo, etc, vel e converso; computando tam
        voces rectas, quam obmissas, usque ad penultimam, ubi non attenditur talis mensura; sed
        magis est organicus ita punctus. Et hoc de discantu simpliciter prolato ad presens
        sufficiat.</p>
      <p xml:id="FRAARS0202">Caput XII. De copula.</p>
      <p xml:id="FRAARS0203">Copula est velox discantus ad invicem copulatus. Copula alia ligata, alia
        non ligata. Ligata copula est, que incipit a simplici longa, et prosequitur per binariam
        ligaturam cum proprietate et perfectione, ad similitudinem secundi modi; ab ipso tamen
        secundo modo differt, scilicet in notando et proferendo; in notando, quia secundus modus in
        principio simplicem longam non habet; copula vero habet, ut hic patet:</p>
      <p xml:id="FRAARS0204">[ClefC2,L,Lig2cdsnd,Lig2cdsnd,Lig2cdsnd,Lig2cdsnd,Lig2cdsnd,Lig3aart on
        staff4]</p>
      <p xml:id="FRAARS0205">Sed si inter primam simplicem et ligaturam divisio modi apponatur, tunc non
        est copula, sed de secundo modo appellatur, ut apparet in exemplo subsequenti:</p>
      <p xml:id="FRAARS0206">[CSI:133,1]</p>
      <p xml:id="FRAARS0207">In proferendo etiam differt copula a secundo modo, quod secundus profertur
        ex recta brevi et longa imperfecta; sed copula ista velociter proferetur, quasi semibrevis
        et brevis, usque ad finem.</p>
      <p xml:id="FRAARS0208">Copula non ligata ad similitudinem quinti modi fit. Differt tamen a quinto
        dupliciter: in notando et proferendo. In notando differt a quinto, quia quintus sine littera
        ubique ligabilis est, sed copula ista nunquam super litteram accipiatur, et tamen non
        ligatur, ut hic apparet:</p>
      <p xml:id="FRAARS0209">[CSI:133,2; text: Amen.]</p>
      <p xml:id="FRAARS0210">
        <pb n="[134]"/>In proferendo differt etiam a quinto, quod quintus ex rectis brevibus
        profertur, copula vero velocius proferendo copulatur. Et hoc de copula sufficiant.</p>
      <p xml:id="FRAARS0211">Caput XIII. De ochetis.</p>
      <p xml:id="FRAARS0212">Truncatio est cantus rectis obmissisque vocibus truncate prolatus, et
        sciendum quod truncatio tot modis potest fieri, quot longam, brevem, vel semibrevem
        contingit partiri. Longa partibilis est multipliciter; primo in longam et brevem, et brevem
        et longam; et ex hoc fit truncatio, vel oketus, quod idem est, ita quod in uno brevis
        obmittatur, in alio vero longa, ut hic apparet:</p>
      <p xml:id="FRAARS0213">[CSI:134,1; text: In seculum.] <figure>
          <graphic url="/images/FRAARS_05GF.gif"/>
        </figure></p>
      <p xml:id="FRAARS0214">Sic etiam potest dividi in tres breves, vel duas, et in plures semibreves.
        Et ex his omnibus cantatur truncatio per voces rectas et obmissas, ita quod, quando unus
        pausat, alius non pauset, vel e converso. Brevis vero partibilis est in tres semibreves vel
        duas; et ex hoc cantatur cantus oketus unam semibrevem obmittendo in una, et aliam
        proferendo, ut hic patet:</p>
      <p xml:id="FRAARS0215">[CSI:134,2]</p>
      <p xml:id="FRAARS0216">Et notandum quod ex truncationibus dictis creantur oketi vulgares ex
        obmissione longarum et brevium, et etiam prolatione. Et notandum quod in omnibus istis
        observanda est equipollentia in temporibus, et concordantia in vocibus rectis. Item secundum
        est quod quelibet truncatio fundari debet supra cantum, prius factum, licet sit vulgaris et
        latinum. Et sufficiat de oketis.</p>
      <p xml:id="FRAARS0217">Organum proprie sumptum est cantus non in omni parte sua mensuratus.
        Sciendum quod purum organum haberi non potest, nisi super tenorem, ubi sola nota est in
        unisono, ita quod quando tenor accipit plures notas simul, statim est discantus, ut hic:</p>
      <p xml:id="FRAARS0218">
        <pb n="[135]"/>[CSI:135,1]</p>
      <p xml:id="FRAARS0219">Ipsius organi longe et breves tribus regulis cognoscuntur. Prima est:
        quidquid notatur in longa simplici nota longum est, et in brevi, breve, et in semibrevi,
        semibreve Secunda regula est: quidquid est longum, indiget concordantia respectu tenoris;
        sed si discordantia venerit, tenor taceat, vel se in concordantiam fingat, ut hic patet:</p>
      <p xml:id="FRAARS0220">[CSI:135,2]</p>
      <p xml:id="FRAARS0221">Tertia regula est: quidquid accipitur immediate ante pausationem, que finis
        punctorum dicitur, est longum, quia omnis penultima longa est.</p>
      <p xml:id="FRAARS0222">Ita notandum quod quotiescunque in organo puro plures figure similiter in
        unisono evenerint, sola prima debet percuti, relique vero omnes in floratura teneantur, ut
        hic:</p>
      <p xml:id="FRAARS0223">[ClefC3,Lig3cdsnodart,Bcsdx,S,S,S,S,S,Lig5cssnaaodacddx,Lig3ad,Lig3aart on
        staff5]</p>
      <p xml:id="FRAARS0224">Et hoc de discantu et ejus speciebus, necnon et de ipsis figuris, id est de
        figuris et pausationibus, et de ipso organo suffitiant ibi dicta.</p>
      <p xml:id="FRAARS0225">[Unisonus est quando plures voces in una ita accipiuntur ut cum dicitur
        usus ut in gamma, et re, re, re in a et mi, mi, mi in b.</p>
      <p xml:id="FRAARS0226">Tonus est distantia inter duas voces immediate subsequentes, excepto
        semitonio ut mi, fa, ubi <pb n="[136]"/>superest semitonium, quia semitonium est parva
        elevatio vel depressio; quod si minor fieret, non perciperetur.</p>
      <p xml:id="FRAARS0227">Ditonus est inter ut et mi, fa et la in quocumque loco inveniuntur, et
        dicitur dytonus, quasi habens duos tonos.</p>
      <p xml:id="FRAARS0228">Semiditonus est distantia inter re et fa, mi et sol, et notandum hoc esse
        in eadem ordinatione vocum, et dicitur de semis, sema, semum, quod est dimidium, et de
        tonos, igitur quasi de tono cum dimidio.</p>
      <p xml:id="FRAARS0229">Diatessaron est distantia inter ut et fa, re et sol, mi et la, et continet
        duos tonos cum semitonio, et dicitur a dya, quod est de, et tessaron, quod est quatuor,
        quasi de quatuor vocibus.</p>
      <p xml:id="FRAARS0230">Diapente est distantia inter ut et sol, re et la, mi et mi, fa et fa, per
        disjunctionem vocum et continet tres tonos cum semitonio, et dicitur a dya quod est de et
        pente quod est quinque, quasi de quinque vocibus.</p>
      <p xml:id="FRAARS0231">Tritonus est distantia inter f et b quadratum et inter mi et fa per
        disjunctionem vocum, et continet tres tonos integros vel equipollentes.</p>
      <p xml:id="FRAARS0232">Tonus cum diapente est distantia inter ut et fa et continet quatuor tonos
        cum semitonio.</p>
      <p xml:id="FRAARS0233">Semitonium cum diapente fit inter a et f, d et b molle, re et fa per
        disjunctionem vocum et continet quatuor tonos.</p>
      <p xml:id="FRAARS0234">Semiditonus cum diapente fit inter gamma et f, a et g, b quadratum et a, et
        continet quinque tonos.</p>
      <p xml:id="FRAARS0235">Ditonus cum diapente fit inter c et b, quadratum, f et ela, g et cf, et
        continet quinque tonos cum semitonio.</p>
      <p xml:id="FRAARS0236">Diapason fit inter omnes similes litteras valde distantes, ut inter A et a,
        B et b, etc. Item et continet diapente et diatessaron, vel sex tonos quod idem est.</p>
      <p xml:id="FRAARS0237">Istarum consonantiarum, quedam sunt concordantie et quedam discordantie;
        concordantiarum quedam perfecte, ut unisonus qui fit una littera, et diapason; quedam
        imperfecte, ut semiditonus et ditonus; quedam vero medie ut diapente vel diatessaron.</p>
      <p xml:id="FRAARS0238">Harum omnium concordantiarum prima concordat melius quam secunda, ut
        unisonus melius quam diapason, et semiditonus quam ditonus, et diapente quam
        diatessaron.</p>
      <p xml:id="FRAARS0239">Item perfecta concordantia melius concordat quam imperfecta; media melius
        concordat quam imperfecta concordantia.</p>
      <p xml:id="FRAARS0240">Omnes alie concordantie dicuntur discordantie quarum discordantiarum alie
        sunt perfecte, alie imperfecte. Perfecte vero discordantie non possunt sumi in aliquo
        discantu; et sunt quatuor: semitonium, tritonus, ditonus cum diapente semitonium cum
        diapente.</p>
      <p xml:id="FRAARS0241">Imperfecte vero possunt sumi in aliquo discantu, et hoc est ante perfectam
        concordantiam immediate subsequentem; et sunt tres, scilicet: tonus cum diapente,
        semiditonus cum diapente.]</p>
      <p xml:id="FRAARS0242">Que quidem, quasi epilogando, sed abreviando Petrus Picardus scribens
        ait:</p>
    </body>
  </text>
</TEI>
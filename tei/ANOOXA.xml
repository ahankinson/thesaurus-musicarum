<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Glossae in Micrologum]</title>
        <title type="abbrev">ANOOXA</title>
        <author>Anonymous</author>
        <date notBefore="1200" notAfter="1299">13th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Peter Slemon</persName>
        </respStmt>
        <respStmt>
          <resp>C</resp>
          <persName>Phil Kurasz</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>2004</date></editionStmt>
      <sourceDesc>
        <bibl type="edition"> Wolfgang Hirschmann, "Accessus und Glosse: Die Micrologus-Version der
          Handschrift Oxford, St John's College 188," in <emph>Quellen und Studien zur Musiktheorie
            des Mittelalters</emph>, vol. 3, ed. Michael Bernhard, Bayerische Akademie der
          Wissenschaften, Veröffentlichungen der Musikhistorischen Kommission, Band 15 (München:
          Bayerische Akademie der Wissenschaften; C. H. Beck, 2001), 165–69. As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOOXA0001">
        <pb n="[165]"/>Oxford, St John's College, 188, fol. 54ra-54va, Accessus zum Micrologus:</p>
      <p xml:id="ANOOXA0002">[54ra in marg.] Intentio huius auctoris est tractare de septem
        discriminibus uocum. ypallage: id est de septem discretis uocibus. ostendendo quomodo musice
        uoces que soni dicuntur per figuras notarum musicarum represententur. et quomodo ipse uoces
        modulationem cantus efficiant per consonancias sibi inuicem concordantes: tam in grauibus
        quam in acutis et superacutis. |</p>
      <p xml:id="ANOOXA0003">Sed cum de septem dicretis uocibus sit agendum: ipse uero uoces sub musica
        contineantur: idcirco prius quid sit musica: per descriptionem et diuisionem uideamus.</p>
      <p xml:id="ANOOXA0004">Describitur autem hoc modo: Musica est motus uocum per arsym et thesym id
        est uoces mote per eleuacionem et deposicionem. | Sed quoniam aliquis posset eleuare uel
        deponere uocem ubi nulla uox est. sicut in concinnis et in discordantibus cantibus: ideo
        addimus regulariter. ita scilicet ut arsis et thesys regularis sit.</p>
      <p xml:id="ANOOXA0005">Ostensa diffinitione: accedamus ad diuisionem. Musica alia naturalis alia
        artificialis. Naturalis: que nullo instrumento musice. nullo digitorum <pb n="[166]"/>tactu.
        nullo humano impulsu resonat. sed diuinitus aspirata dulces modulatur modos.</p>
      <p xml:id="ANOOXA0006">Naturalis musica alia in celi moto. alia in humana uoce. alia in
        irrationabili creatura. Inesse musicam in celi motu hac argumentatione a pictagoricis
        deprehenditur. Uelox celi machina tacito silentique cursu moueri non potest. quia et si
        nostras non tangat aures sonus ille: cursus tamen tam uelox sono carere non potest.
        presertim cum planetarum cursus tanta conueniencia et coaptatione sit connexus. Planete uero
        septem et spera terre octaua connexu faciunt musicam. omnesque reddunt consonancias. A
        saturno namque ad solem: dyatessaron est. A sole ad speram terre: dyapente. A saturno ergo
        ad speram terre: dyapason. Media uero pars est per spacia sibi coniuncta: octauis cum
        discretione iuncturis. nisi vbi interveniunt limata. Constat ergo in hiis omnem inesse
        armoniam.</p>
      <p xml:id="ANOOXA0007">Ad humanam nunc accedamus musicam. Sciendum quod omnibus hominibus etatibus
        omni etiam sexui musica naturaliter est coniuncta. Que et enim etas est aut quis sensus.
        [lege sexus.] qui musicis non delectetur cantilenis? Et si sunt non nulli qui aliis docte ac
        suauiter canere non possunt: sibi tamen ipsis aliquid insuauiter suaue canunt. Proprium
        namque <pb n="[167]"/>humanitatis est delectari dulcibus modis et exasperari contrariis.
        Sciendum est preterea quod mores hominum per musicam cognoscuntur. Nam quisque lasciuus ac
        petulans dulcibus modis emollitur atque effeminatur. Durior autem animus atque ferocior
        asperioribus delectatur cantilenis. Preterea naturalis musica iram reprimit. clementiam
        monet. animi ferocitatem mulcet. et animum ad ferocitatem accendit. Denique ut cicero est
        auctor cum vi[n]olenti iuuenes cantu tibiarum illecti pudice mulieris fores frangerent. ut
        eius pudiciam uiolarent: pythagoras intellexit animos eorum ad libidinem esse excitatos more
        phrigii soni. Nam illa hora cursus stellarum inspiciebat. statimque accurrens tybicinam
        monuit: ut modum mutaret. [54rb in marg.] et spondeum caneret. Quod cum illa fecisset:
        tarditate modorum et grauitate canentis illorum furens petulancia consedit. Hoc quod dicimus
        ex libris gentilium: possumus affirmare ex nostris. Nam cum malignus spiritus saulem
        exagitaret: dauid dulci cantu suo atque melodia ferocem eius animum mulcebat. Notum est
        etiam fere omnibus quod in congressu belli sonus tubarum tam animos equorum quam hominum ad
        ferocitatem instigat. Patet igitur ex supradictis: quod naturalis musica tam in nobis <pb n="[168]"/>naturaliter est inserta: ut etsi uelimus ea carere non possumus. Aperienda est
        ergo mentis intentio. ut quod ex natura habemus ad sciencie memoriam reducamus.</p>
      <p xml:id="ANOOXA0008">Restat tercium genus quod est in irrationabili creatura. Sunt aues nonnulle
        que sic dulces modulantur modos quasi cum magna disciplina et exercitio illud didicerint.
        sicut merula. philomena. lucinia. Unde virgilius. Dant per colla modos. Sunt etiam alie aues
        tam terrene quam aquatice: que sic musicis delectantur cantilenis: ut in retia et in laqueos
        aucupum descendant. Sunt autem quidam pisces qui sic musicis utuntur cantilenis acsi esset
        puella que cum maxima disciplina et exercitio didicisset. sicuti syrene. Satis notum est
        quod pastoralis fistula quandoque gregibus progressum monet. et quietem suadet quandoque. |
        Illud non est silendum de bobus qui sub aratri iugo musicis delectantur modis. Patet igitur
        quod musica capitur omne quod uiuit. Nam plato suique sequaces dicunt: quod anima qua
        uniuersitas rerum animatur a musica sumpsit originem.</p>
      <p xml:id="ANOOXA0009">De artificiali dicere restat. Artificialis musica est: que arte et humano
        ingenio excogitata et inuenta est. que in quibusdam consistit instrumentis.</p>
      <p xml:id="ANOOXA0010">
        <pb n="[169]"/>Diuiditur autem in tria genera. in flatile. in tensibile. in percussibile.
        Flatile dicitur: quod in pulsu aeris uel alicuius spissi ad sonum compellitur. ut in
        organis. in tybiis. et ceteris huiusmodi. Tensibile dicitur: quod intensione cordarum ad
        sonum mouetur. ut in cythara. in lira. Percussibile dicitur: quod percussione malleorum ad
        sonum compellitur. ut in quibusdam ereis uasis. in tympanis. in cymbalis. et ceteris
        huisumodi. |</p>
      <p xml:id="ANOOXA0011">Item artificialis diuiditur in tria genera. In chromaticum. in dyatonicum.
        in enarmonicum. Chromaticum dicitur coloratum uel colorabile. quia sicut res bene colorata
        pulchra est uisu: ita istud genus pulchrum est auditu. Chromaticum autem progreditur per
        semitonium. et semitonium. et tria semitonia. Diatonicum est: quo magis utimur. et
        progreditur per tonum et tonum et semitonium. Enarmonicum dicitur grauissimum. quia grauiter
        incipit et grauius decidit. Et progreditur per dyesim et dyesim. et dyesim. et ditonum.</p>
      <p xml:id="ANOOXA0012">Materia huius operis est septem discrimina uocum id est septem discrete
        uoces. Utilitas: nouos cantus scire componere. et compositos et inauditos facillime
        addiscere. | [54va in marg.] Cui parti philosophie supponatur uidendum est. Sed prius
        sciendum quod musica consistit ex natura proportionis numerorum. ita quod nichil potest addi
        uel demi. nisi quantum sinit certa et naturalis mensura proportionalium numerorum. Cum autem
        musica constet ex numeris proportionalibus ex quibus proportionalibus et non
        proportionalibus constat arithmetica. et arithmetica supponatur phisice: iure musica
        supponitur eidem. quia ex proportionibus eorumdem constat numerorum.</p>
    </body>
  </text>
</TEI>
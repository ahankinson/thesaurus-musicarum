<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Discantus vulgaris positio</title>
        <title type="abbrev">DISVUL</title>
        <author>Anonymous</author>
        <date notBefore="1200" notAfter="1299">13th</date>
      </titleStmt>
      <editionStmt>Thesaurus Musicarum Latinarum <respStmt>
          <resp>E</resp>
          <persName>Stephen E. Hayes</persName>
        </respStmt>
        <respStmt>
          <resp>C</resp>
          <persName>Peter M. Lefferts</persName>
        </respStmt>
        <respStmt>
          <resp>C</resp>
          <persName>Luminita Florea Aluas</persName>
        </respStmt>
        <respStmt>
          <resp>A</resp>
          <persName>Thomas J. Mathiesen</persName>
        </respStmt>
        <date>1992</date></editionStmt>
      <sourceDesc>
        <bibl type="edition"> Edmond de Coussemaker, <emph>Histoire de l'harmonie au
            moyen-age</emph> (Paris: V. Didron, 1852), 247â€“53. </bibl>
        <bibl type="work">
          <title>Anonymous: Discantus positio vulgaris</title>
          <idno type="LML">DISC. POS. VULG.</idno>
        </bibl>
        <listWit>
          <witness>
            <idno type="RISM">F-Pn Lat. 16663, 64v-66v</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="DISVUL0001">
        <pb n="[247]"/>Discantus vulgaris positio.</p>
      <p xml:id="DISVUL0002">1. Nunc vero de cantu ecclesiastico, secundum scilicet quod discantus
        subjicitur, est dicendum, necnon de omnibus speciebus ipsius discantus, de quo quidem sunt
        quinque positiones <pb n="[248]"/>solemnes, una scilicet vulgaris, ceterae vero speciales.
        De quibus omnibus singulariter infra dicemus, hiis pluribus causis: primo scilicet, tum cum,
        secundum diversas hominum conceptiones, diversi libri diversi modo sint vocati, ad eorumdem
        librorum plenam intelligentiam; tum quia una positio declarat aliam, tum etiam quia una
        super aliam in aliquibus addit scientiam; tum quidem ad illorum qui non propter se, sed
        potius propter mensurabilis musicae scientiam addiscunt theoricam instructionem
        plenariam.</p>
      <p xml:id="DISVUL0003">2. Viso ergo quid sit discantus quaedam praecognitiones sunt videndae: est
        autem discantus diversus consonus cantus.</p>
      <p xml:id="DISVUL0004">3. Scire etiam oportet quid sit sonus et quot sint soni; quid mensurabile
        et quid ultra mensuram; quid ligatura et quomodo habeat proferri; quid consonantia et quid
        dissonantia.</p>
      <p xml:id="DISVUL0005">4. Sonus est duarum vocum vel plurium in eodem puncto vel in diversis
        conjunctio.</p>
      <p xml:id="DISVUL0006">Soni sunt novem; scilicet unisonus, semitonium, tonus, etc.</p>
      <p xml:id="DISVUL0007">5. Mensurabile est quod mensura unius temporis vel plurium mensuratur;
        ultra mensuram sunt quae minus quam uno tempore et amplius quam <pb n="[249]"/>duobus
        mensuratur, ut semibreves quae sic figurantur [S,S,S]; et longa quando longa sequitur; habet
        enim tria tempora, ut hic [L,L,L].</p>
      <p xml:id="DISVUL0008">6. Ligatura est plurium notarum invicem conjunctarum ligatio; quae quidem
        in unisono fieri non debet. Ligantur enim notae duae et duae, tres et quatuor; de quibus
        talis datur regula:</p>
      <p xml:id="DISVUL0009">7. Quandocunque duae notae ligantur in discantu, prima est brevis, secunda
        longa, nisi prima grossior sit secunda, ut hic [Lig2MXart].</p>
      <p xml:id="DISVUL0010">8. Quando autem tres; si pausa praecedit, prima est longa, secunda brevis,
        tertia longa.</p>
      <p xml:id="DISVUL0011">9. Si nota longa praecedit, primae duae sunt breves, tertia longa.</p>
      <p xml:id="DISVUL0012">10. Quod si nota longa sequitur, tertia erit longior longa.</p>
      <p xml:id="DISVUL0013">11. Si vero quatuor ligatae fuerint, omnes sunt breves.</p>
      <p xml:id="DISVUL0014">12. Quod si plures quam quatuor fuerint, tunc quasi regulis non subjacent,
        sed ad placitum proferuntur; quae etiam ad organum et conductum pertinent singulariter.</p>
      <p xml:id="DISVUL0015">13. Item consonantia est diversarum vocum in eodem sono vel in pluribus
        concordia.</p>
      <p xml:id="DISVUL0016">14. Inter concordantias autem tres sunt caeteris meliores, scilicet
        unisonus, diapente et diapason. Caeteri vero <pb n="[250]"/>modi magis sunt istae
        dissonantiae quam consonantiae. Tamen secundum magis et minus una major videtur dissonantia
        in tono quam in aliquo alio modo.</p>
      <p xml:id="DISVUL0017">15. Propterea notandum quod omnes notae planae musicae sunt longae et ultra
        mensuram, eo quod mensuram trium temporum continent. Omnes autem notae discantus sunt
        mensurabiles per directam brevem et directam longam; unde sequitur quod sunt quaelibet notae
        firmi cantus ad minus duae notae, longa scilicet et brevis vel aliquid hiis aequipollens;
        item quatuor breves vel tres cum plica brevi proferri debent; quae etiam convenire debent in
        aliquam dictarum trium consonantiarum.</p>
      <p xml:id="DISVUL0018">16. Sic autem ascendere et descendere debet discantus. Omnis enim cantus
        ascendit vel descendit per aliquem dictorum novem modorum vel facit unisonum.</p>
      <p xml:id="DISVUL0019">17. Sciendum infra quod omnes notae impares eae quae consonant, melius
        consonant; quae vero dissonant, minus dissonant quam pares.</p>
      <p xml:id="DISVUL0020">18. Unde si ascendat vel descendat de quinta in unisonum, per tertiam debet
        ascendere vel descendere. Verbi <pb n="[251]"/>gratia, si firmus cantus habeat duas notas
        unisonas in quacunque clavi, puta in F gravi, et discantus cum prima illarum sit in quinta,
        puta in c acuto velitque descendere in unisonum cum secunda, per tertiam, id est, per a
        acutum, debet descendere, vel e converso ascendere.</p>
      <p xml:id="DISVUL0021">19. Si vero super easdem duas notas unisonas de diapason descendat in
        diapente, puta de f acuto in c acutum, per tertiam a diapente, id est, per e acutum debet
        descendere, et e converso de diapente in diapason.</p>
      <p xml:id="DISVUL0022">20. Item si firmus cantus ascendit per semitonium, puta de E gravi in F
        gravem, et discantus sit in diapason, puta in e acuto, descendat in ditonum per secundum a
        dupla et habebit diapente.</p>
      <p xml:id="DISVUL0023">21. Si autem e converso descendat semitonium et discantus fit in diapente,
        e converso in ditonum debet ascendere ut habeat diapason.</p>
      <p xml:id="DISVUL0024">22. Item si ascendat per tonum, puta de C in D, et discantus sit in
        diapason, in semiditonum per secundam debet descendere.</p>
      <p xml:id="DISVUL0025">23. Et e converso discantus ascendat si cantus per tonum descendat.</p>
      <p xml:id="DISVUL0026">24. Item si ascendat per semiditonum, tunc per tonum descendat.</p>
      <p xml:id="DISVUL0027">
        <pb n="[252]"/>25. Et e converso, si per semiditonum cantus descendat.</p>
      <p xml:id="DISVUL0028">26. Item si ascendat per ditonum, descendat per semitonium.</p>
      <p xml:id="DISVUL0029">27. Vel si descendat, e converso ascendat.</p>
      <p xml:id="DISVUL0030">28. Item si ascendat cantus per diatessaron, stet discantus in eadem.</p>
      <p xml:id="DISVUL0031">29. Et eodem modo, si descendat.</p>
      <p xml:id="DISVUL0032">30. Item si firmus cantus ascendit in diapente, discantu exeunte in
        diapason, ascendat et ipse discantus tonum vel descendat diapason.</p>
      <p xml:id="DISVUL0033">31. Si vero descendat, tunc ex converso ascendat.</p>
      <p xml:id="DISVUL0034">32. Item si per semitonium cum diapente ascendat, tunc et ipse in
        semiditonum per secundam ascendat, vel duplex diatessaron descendat.</p>
      <p xml:id="DISVUL0035">33. Si vero descendat, tunc e converso descendat quantum ad semiditonum et
        ascendat quantum ad duplex diatessaron.</p>
      <p xml:id="DISVUL0036">34. Item si ascendat per tonum cum diapente, tunc et ipse ascendat per
        secundam in ditonum vel duplex diatessaron descendat.</p>
      <p xml:id="DISVUL0037">35. Si vero descendat, tunc e converso descendat quantum ad ditonum et
        ascendat quantum ad duplex diatessaron.</p>
      <p xml:id="DISVUL0038">36. Item si ascendat per duplex diatessaron, tunc descendat per tonum cum
        diapente.</p>
      <p xml:id="DISVUL0039">
        <pb n="[253]"/>37. Et e converso ascendat, si descendat.</p>
      <p xml:id="DISVUL0040">38. Item si ascendat per diapason, tunc discantus in diapente
        descendat.</p>
      <p xml:id="DISVUL0041">39. Et e converso ascendat, si cantus descendat.</p>
      <p xml:id="DISVUL0042">40. Quibus visis et memoriae commendatis totum discantandi artem habere
        poteris, arte usui applicata.</p>
    </body>
  </text>
</TEI>
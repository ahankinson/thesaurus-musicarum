<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Correspondance</title>
        <title type="abbrev">DESCOR</title>
        <author><persName>Descartes, René</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Anastasia Arapova</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2001">2001</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Charles Adam and Paul Tannery, eds., <emph>Oeuvres de
          Descartes</emph>, 13 vols. (Paris: L. Cerf, 1897-1913), 10:151–69. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="DESCOR0001">
        <pb n="[151]"/>I.</p>
      <p xml:id="DESCOR0002">Descartes à Beeckman.</p>
      <p xml:id="DESCOR0003">Bréda, 24 janvier 1619.</p>
      <p xml:id="DESCOR0004">Et acceptae et expectatae mihi fuerunt tuae litterae, gavisusque sum
        primo intuitu, cùm Musicae notas inspexi: quo enim pacto te memorem meî clariùs ostenderes?
        Aliud autem est quod etiam expectabam, et praecipue: nempe quid egeris, quid agas, vt
        valeas. Neque enim scientiam solam, sed te ipsum, mihi curae esse debuisti credere; nec
        ingenium solum, etiamsi pars sit maxima, sed hominem totum.</p>
      <p xml:id="DESCOR0005">Quod ad me pertinet, desidiosus meo more, vix titulum libris, quos te
        monente scripturus sum, imposui. Neque me tamen ita desidiosum existimes, vt plane tempus
        inutiliter conteram; immò nunquam vtiliùs, sed in rebus quas ingenium tuum, altioribus
        occupatum, <pb n="[152]"/>haud dubie contemnet, et ex edito scientiarum caelo despiciet:
        nempe in Picturâ, Architecturâ militari, et praecipue sermone Belgico. In quo quid
        profecerim, brevi visurus es: petam enim Middelbourg, si Deus sinat, quadragesimâ
        ineunte.</p>
      <p xml:id="DESCOR0006">Quod ad tuam quaestionem spectat, ipse solvis, nec melius potest. Vnum
        autem est, quod, opinor, non satis mediate scripsisti: nempe omnes saltus in vnicâ voce
        fieri per consonantias exactas. Distet enim nota A à notâ D intervallo vnius quintae:</p>
      <p xml:id="DESCOR0007">[Descartes, Correspondance, 152; text: A, G, D, 80 ad 81, 90, 96, 108,
        120, 135, 144, 160 vel 162, 180, 192, 216, 240, A 80., G 108., D 240., ab 80 ad 108 est
        quarta cum uno schismate.] <figure>
          <graphic url="/images/DESCOR_01GF.gif"/>
        </figure></p>
      <p xml:id="DESCOR0008">necessariò distabit à C spatio vnius quartae, non perfectae, sed quae
        deficiat vno schismate, vt demonstratur ex numeris appositis; quibus si vtaris, facillimè
        cuiuslibet toni exactam quantitatem invenies. Neque dixeris debere potius inter A et D esse
        quintam imperfectam, vt AC <pb n="[153]"/>sit vera quarta et exacta; melius enim dissonantia
        adverteretur in tonis qui simul emitti debent, quàm in ijs qui successive. Quos existimo,
        saltem in vocali musicâ et mathematice eleganti, nunquam ab vno consonantiae termino ad
        alium immediate pervenire, sed vehi suaviter per omne medium intervallum; quod impedit ne
        vnius schismatis exiguus error distinguatur. Idque me notasse memini in ijs, quae de
        dissonantijs ante scripsi; ad quae si diligenter advertas et ad reliquam meam Musicam,
        invenies omnia quae de consonantiarum, graduum, et dissonantiarum intervallis annotavi,
        mathematice demonstrari, sed indigeste et confuse nimiumque breviter explicata.</p>
      <p xml:id="DESCOR0009">Sed de his hactenus. Aliàs plura. Interim me ama, et certum habe me
        Musarum ipsarum potius quàm tuî obliturum. Sum enim ab illis tibi perpetuo amoris vinculo
        coniunctus.</p>
      <p xml:id="DESCOR0010">Bredae, nono Kalendarum Februarii 1619.</p>
      <p xml:id="DESCOR0011">Du Perron.</p>
      <p xml:id="DESCOR0012">A Monsieur</p>
      <p xml:id="DESCOR0013">Monsieur Isaack Beeckman</p>
      <p xml:id="DESCOR0014">Docteur en Medicine</p>
      <p xml:id="DESCOR0015">à Middelbourg.</p>
      <p xml:id="DESCOR0016">
        <pb n="[154]"/>II.</p>
      <p xml:id="DESCOR0017">Descartes à Beeckman.</p>
      <p xml:id="DESCOR0018">Bréda, 26 mars 1619.</p>
      <p xml:id="DESCOR0019">Licebit saltem, opinor, vale mittere per epistolam, quod tibi discedens
        dicere non potiu. Ante 6 dies huc redij, vbi Musas meas diligentiùs excolui quàm vnquam
        hactenus. Quatuor enim à tam brevi tempore insignes et plane novas demonstrationes adinveni,
        meorum circinorum adiumento.</p>
      <p xml:id="DESCOR0020">Prima est celeberrima de dividendo angulo in <pb n="[155]"/>aequales
        partes quotlibet. Tres aliae pertinent ad aequationes cub(ic)as: quarum primum genus est
        inter numerum absolutum, radices, et cubos; alterum, inter numerum absolutum, quadrata, et
        cubos; tertium denique, inter numerum absolutum, radices, quadrata et cubos. Pro quibus 3
        demonstrationes repperi, quarum vnaquaeque ad varia membra est extendenda propter varietatem
        singnorum + et -. Quae omnia nondum duscussi; sed facile, meo iudicio, quod in vnis repperi
        ad alia applicabo. Atque hac arte quadruplo plures quaestiones et longe difficiliores solvi
        poterunt, quàm communi Algebrâ; 13 enim diversa genera aequationum cubicarum numero, qualia
        tantùm sunt tria aequationum communium: nempe inter</p>
      <p xml:id="DESCOR0021">[Descartes, Correspondance, 155]</p>
      <p xml:id="DESCOR0022">
        <pb n="[156]"/>vel</p>
      <p xml:id="DESCOR0023">[Descartes, Correspondance, 156,1]</p>
      <p xml:id="DESCOR0024">vel denique</p>
      <p xml:id="DESCOR0025">[Descartes, Correspondance, 156,2] .</p>
      <p xml:id="DESCOR0026">Aliud est quod iam quaero de radicibus simul ex pluribus varijs
        nominibus compositis extrahendis; quod si reperero, vt spero, scientiam illam plane digeram
        in ordinem, si desidiam innatam possim vincere, et fata liberam vitam indulgeant.</p>
      <p xml:id="DESCOR0027">Et certe, vt tibi nude aperiam quid moliar, non Lullij Artem brevem,
        sed scientiam penitus novam <pb n="[157]"/>tradere cupio, quâ generaliter solvi possint
        quaestiones omnes, quae in quolibet genere quantitatis, tam continuae quam discretae,
        possunt proponi. Sed vnaquaeque iuxta suam naturam: vt enim in Arithmeticâ quaedam
        quaestiones numeris rationalibus absolvuntur, aliae tantùm numeris surdis, aliae denique
        imaginari quidem possunt, sed non solvi: ita me demonstraturum spero, in quantitate
        continuâ, quaedam problemata absolvi posse cum solis lineis rectis vel circularibus; alia
        solvi non posse, nisi cum alijs lineis curvis, sed quae ex vnico motu oriuntur, ideoque per
        novos circinos duci possunt, quos non minus certos existimo et Geometricos, quàm communis
        quo ducuntur circuli; alia denique solvi non posse, nisi per lineas curvas ex diversis
        motibus sibi invicem non subordinatis generatas, quae certe imaginariae tantùm sunt: talis
        est linea quadratrix, satis vulgata. Et nihil imaginari posse existimo, quod saltem per
        tales lineas solvi non possit; sed spero fore vt demonstrem quales quaestiones solvi queant
        hoc vel illo modo et non altero: adeò vt pene nihil in Geometriâ supersit inveniendum.
        Infinitum quidem opus est, nec vnius. Incredibile quàm ambitiosum; sed nescio quid luminis
        per obscurum <pb n="[158]"/>hujus scientiae chaos aspexi, cujus auxilio densissimas quasque
        tenebras discuti posse existimo.</p>
      <p xml:id="DESCOR0028">Quod ad peregrinationes meas attinet, nupera fuit felix; eoque
        felicior, quo visa est periculosior, praesertim in discessu ex vestrâ insulâ. Nam primâ die
        Vlessigam redij, cogentibus ventis; sequenti verò die, perexiguo conscenso navigiolo, adhuc
        magis iratum mare sum expertus, cum majori tamen delectatione quàm metu. Probavi enim me
        ipsum, et marinis fluctibus, quos nunquam antea tentaveram, absque nauseâ trajectis,
        audacior evasi ad majus iter inchoandum. Nec subitanei Galliae motus institutum meum
        mutarunt; <pb n="[159]"/>tamen detinent aliquandiu. Non enim ante tres hebdomadas hinc
        discedam; sed spero me illo tempore Amsterodamum petiturum, inde Gedanum, postea per
        Poloniam et Vngariae partem ad Austriam Bohemiamque perveniam; quae via certe longissima
        est, sed, meo iudicio, tutissima. Praeterea famulum mecum ducam, et fortasse comites mihi
        notos; quod scribo, ne pro me metuas, quia diligis. Pro certo autem ante decimum quintum
        Aprilis hinc non discedam. Ipse videris vtrum ante illud tempus a te possim habere litteras;
        alioqui enim accepturus non sum forte a longo tempore. Quod si scribas, de Mechanicis
        nostris mitte quid sentias et vtrum assentiaris mihi.</p>
      <p xml:id="DESCOR0029">Cogitavi etiam, Middelburgo exiens, ad vestram navigandi artem, et
        revera modum inveni quo possem, vbicunque gentium deferrer, etiam dormiens et ignoto tempore
        elapso in meo itinere, ex solâ astrorum inspectione agnoscere quot gradibus versus Orientem
        vel Occidentem ab aliâ regione mihi notâ essem remotus. Quod tamen inventum parum subtile
        est, ideoque difficulter mihi persuadeo à nemine hactenus fuisse excogitatum; sed potius
        arbitrarer propter vsûs difficultatem <pb n="[160]"/>fuisse neglectum. In instrumentis enim
        ad id vtilibus vnus gradus major non est quàm duo minuta in alijs instrumentis, ad
        altitudinem poli indagandam; ideoque tam exacta esse non possunt, cùm tamen etiam Astrologi
        minuta et secundas, atque adhuc minores partes, instrumentis suis metiantur. Mirarer
        profectò, si nautis talis inventio videretur inutilis, in quâ aliud nullum occurrit
        incommodum. Ideoque scire vellem exactius, vtrum simile quid non sit inventum; et si scias,
        ad me scribe: excolerem enim confusam adhuc in cerebro meo speculationem illam, si aeque
        novam suspicarer atque certa est.</p>
      <p xml:id="DESCOR0030">Interim me ama, vive feliciter et vale. Adhuc à me litteras accipies
        ante discessum.</p>
      <p xml:id="DESCOR0031">Bredae Brab., Septimo Kalendarum Aprilis.</p>
      <p xml:id="DESCOR0032">Tuus si suus</p>
      <p xml:id="DESCOR0033">Du Perron.</p>
      <p xml:id="DESCOR0034">A Monsieur</p>
      <p xml:id="DESCOR0035">Monsieur Isaac Beeckman</p>
      <p xml:id="DESCOR0036">Docteur en medecine inden</p>
      <p xml:id="DESCOR0037">twe hanen bij de beestemarck</p>
      <p xml:id="DESCOR0038">à Middelburgh.</p>
      <p xml:id="DESCOR0039">
        <pb n="[161]"/>III.</p>
      <p xml:id="DESCOR0040">Descartes à Beeckman.</p>
      <p xml:id="DESCOR0041">Bréda, 20 avril 1619.</p>
      <p xml:id="DESCOR0042">Nolui hunc nuntium ad vos mittere sine litteris, etsi iam multa
        scribere non vacet. Sed peto saltem vt per hunc, qui famulus est meus, ad me rescribas: vt
        vales, et quid agis, vtrum in nuptijs adhuc, sed iam non alienis, sis occupatus? Hinc
        discedam die Mercurij proximâ, statim atque histinc nuntius ad me redierit. Plura scripsi
        ante tres hebdomadas. Vale et me ama.</p>
      <p xml:id="DESCOR0043">Bredae Brabant., 12 Kalendarum Maij, 1619.</p>
      <p xml:id="DESCOR0044">Tuus aeque ac suus</p>
      <p xml:id="DESCOR0045">Du Perron.</p>
      <p xml:id="DESCOR0046">A Monsieur</p>
      <p xml:id="DESCOR0047">Monsieur Isaac Beeckman,</p>
      <p xml:id="DESCOR0048">inde twee haenen bij de</p>
      <p xml:id="DESCOR0049">beestemarckt</p>
      <p xml:id="DESCOR0050">à Middelburgh</p>
      <p xml:id="DESCOR0051">
        <pb n="[162]"/>IV.</p>
      <p xml:id="DESCOR0052">Descartes à Beeckman.</p>
      <p xml:id="DESCOR0053">Bréda, 23 avril 1619.</p>
      <p xml:id="DESCOR0054">Accepi tuas litteras pene eâdem die quâ scriptae sunt, noluique hinc
        discedere, quin semel adhuc epistolâ duraturam inter nos amicitiam renovarem. Ne tamen iam
        aliquid à Musis nostris expectes: iam enim peregrinatur animus, dum me ad viam die crastinâ
        ingrediendam accingo. Adhuc incertus sum</p>
      <p xml:id="DESCOR0055">...quo fata ferant, vbi sistere detur.</p>
      <p xml:id="DESCOR0056">Nam belli motus nondum me certò vocant ad Germaniam, suspicorque
        homines quidem in armis fore multos, praelium verò nullum. Quod si ita sit, interim in
        Daniâ, Poloniâ et Hungariâ spatiabor, donec in Germaniâ, vel tutius iter nec à militibus
        praedonibus occupatum, vel bellum certius possim nancisci. Si alicubi immorer, vt me
        facturum spero, statim tibi polliceor me Mechanicas vel Geometriam digerendam suscepturum,
        teque vt studiorum meorum promotorem et primum authorem amplectar.</p>
      <p xml:id="DESCOR0057">Tu enim revera solus es, qui desidiosum excitasti, <pb n="[163]"/>iam è
        memoriâ pene elapsam eruditionem revocasti, et à serijs occupationibus aberrans ingenium ad
        meliora reduxisti. Quòd si quid igitur ex me fortè non contemnendum exeat, poteris iure tuo
        totum illud reposcere; et ipse ad te mittere non omittam, tum vt fruaris, tum vt corrigas.
        Vt nuperrime, de eo quod ad te circa rem nauticam scripseram; quod idem, quasi divinus, ad
        me misisti: eadem enim est tua illa de Luna inventio. Quam tamen quibusdam instrumentis
        facilitari posse arbitrabar, sed perperam.</p>
      <p xml:id="DESCOR0058">Quod ad caetera quae in superioribus me invenisse gloriabar, vere
        inveni cum novis circinis, nec decipior. Sed membratim non ad te scribam, quia integrum opus
        hac de re meditabor aliquando, meo iudicio, novum nec contemnendum. Iam autem ab vno mense
        non studui, quia scilicet ingenium illis inventis ita exhaustum fuit, vt ad alia, quae adhuc
        quaerere <pb n="[164]"/>destinaveram, invenienda non suffecerit. Sufficiet autem ad memoriam
        tui perpetuò conservandam. Vale.</p>
      <p xml:id="DESCOR0059">Nono Kalendarum Maij 1619.</p>
      <p xml:id="DESCOR0060">Tuus aeque ac suus</p>
      <p xml:id="DESCOR0061">Du Perron.</p>
      <p xml:id="DESCOR0062">A Monsieur</p>
      <p xml:id="DESCOR0063">Monsieur Isaac Beecman,</p>
      <p xml:id="DESCOR0064">inde twee haenen bij de</p>
      <p xml:id="DESCOR0065">beestemarckt,</p>
      <p xml:id="DESCOR0066">à Middelborgh.</p>
      <p xml:id="DESCOR0067">V.</p>
      <p xml:id="DESCOR0068">Descartes à Beeckman.</p>
      <p xml:id="DESCOR0069">Amsterdam, 29 avril 1619.</p>
      <p xml:id="DESCOR0070">Nolo vllam ad te scribendi occasionem omittere, vt et meum erga te
        affectum atque recordationem nullis viae occupationibus impeditam demonstrem.</p>
      <p xml:id="DESCOR0071">Repperi nudius tertius eruditum virum in diversorio Dordracensi, cum
        quo de Lulli arte parva sum loquutus: quâ se vti posse gloriabatur, idque tam feliciter, vt
        de materiâ quâlibet vnam horam dicendo posset implere; ac deinde, si per aliam horam de <pb
          n="[165]"/>eâdem re agendum foret, se plane diversa à praecedentibus reperturum, et sic
        per horas viginti consequenter. Vtrum credas, ipse videris. Senex erat, aliquantulum loquax,
        et cujus eruditio, vtpote à libris hausta, in extremis labris potius quàm in cerebro
        versabatur.</p>
      <p xml:id="DESCOR0072">Inquirebam autem diligentius, vtrum ars illa non consisteret in quodam
        ordine locorum dialecticorum vnde rationes desumuntur; et fassus est quidem, sed addebat
        insuper nec Lullium nec Agrippam claves quasdam in libris suis tradidisse, quae necessariae
        sunt, vt dicebat, ad artis illius aperienda secreta. Quod illum certe dixisse suspicor, vt
        admirationem captaret ignorantis, potius quam vt vere loqueretur.</p>
      <p xml:id="DESCOR0073">Vellem tamen examinare, si haberem librum; sed cùm tu habeas, si vacet,
        examina, quaeso, et scribe vtrum aliquid ingeniosum in arte illa reperies. Tantùm ingenio
        tuo fido, vt certus sim te facilè visurum qualia illa sint, si quae tamen sint, omissa illa
        puncta ad aliorum intelligentiam necessaria, quae claves vocat. Atque haec ad te scribere
        volui, ne vnquam de eruditione tecum non loquar, quia postulas. Quod si idem à te exigam, ne
        graveris, si placet.</p>
      <p xml:id="DESCOR0074">Hodie navim conscendo, vt Daniam invisam; ero aliquandiu in vrbe
        Coppenhaven, vbi à te litteras <pb n="[166]"/>expecto. Singulis enim diebus hinc eò naves
        exeunt, et licet hospitij mei nomen ignores, tamen ita diligens ero ad inquirendum vtrum ad
        me qui nautae litteras ferant, vt amitti in viâ non facilè possint. Cura, quaeso, reddi
        statim litteras meas his adiunctas Petro vander Mereck. Nec tamen plura, nisi vt me ames et
        sis felix. Vale.</p>
      <p xml:id="DESCOR0075">Amsterodami, 29 Aprilis 1619.</p>
      <p xml:id="DESCOR0076">Tuus si suus</p>
      <p xml:id="DESCOR0077">Du Perron.</p>
      <p xml:id="DESCOR0078">A Monsieur</p>
      <p xml:id="DESCOR0079">Monsieur Beecman Docteur</p>
      <p xml:id="DESCOR0080">en Medicinae</p>
      <p xml:id="DESCOR0081">à Middelburgh</p>
      <p xml:id="DESCOR0082">
        <pb n="[167]"/>V bis.</p>
      <p xml:id="DESCOR0083">Beeckman à Descartes.</p>
      <p xml:id="DESCOR0084">Middelbourg, 6 mai, 1619.</p>
      <p xml:id="DESCOR0085">Accepi tuas litteras, inclusasque tradidi Petro vander Marckt, sicut ad
        me scripseras. Quanquam autem nihil est quod tibi respondeam, ut tamen scias me tuas
        accepisse, haec pauca addidi.</p>
      <p xml:id="DESCOR0086">Scribis te Dordraci doctum hominem reperisse, quem tamen postea nolis
        doctum dici ob vnicam cognitionem artis Lullianae, quam prae se ferebat. Rogas me, vt
        commentaria Agrippae diligenter evolverem atque claves quas vocabat senex tuus expiscarer,
        quibus ars illa aperitur ab Agrippâ aut ipso Lullio, arti huic non adiunctas, ne quis temere
        eius peritus foret ; adeo enim fidis ingenio meo, vt me, si quid in hac arte lateat, non
        possit latere volentem diligentius commentarijs incumbere. Ac certe tibi obtemperarem, amico
        meo non vulgari, nisi temporis angustia id prohiberet. Vereor enim ne tam diu possis morari
        à Coppenhagen, cum litterae saepius in via diu haereant, antequam ad locum quo missae sunt
        perveniant.</p>
      <p xml:id="DESCOR0087">Ad haec, nisi mihi plane exciderit quod ante aliquot <pb n="[168]"
        />annos hac de re conceperam ex superficiariâ lectione horum Agrippae commentariorum, non
        sunt claves hae longe petendae; ex ipso enim Agrippâ, si nuper voluisses, ipse ad-amussim
        eas percepisses. Nam omnia quae sunt, dividit in generales locos, hosque singulos iterum
        subdividit in alios, adeo vt nihil rei cogitari possit, quin in hisce circulis generaliter
        et specialiter non contineatur; tandem diversorum circulorum locos sibi mutuo per litteras
        coniungit. Atque ita, quavis re propositâ, per combinationem omnium terminorum protrahi
        poterit tempus dicendi ad infinitas paene horas; sed necesse est, dicentem multarum rerum
        esse peritum, ac diutius loquentem multa ridicula et ad rem parum facientia dicere, ac demum
        totaliter phantastam fieri totamque mentem adeò characteribus litterarum affigere, vt vix
        aptus sit ad solidi quid meditandum. Haec hac de re sufficiant, nisi tu aliud quid
        velis.</p>
      <p xml:id="DESCOR0088">Det Deus, ut aliquamdiu vnà vivamus, studiorum campum ad vmbilicum
        vsque ingressuri. Interim valetudinem tuam cura, atque esto prudens in toto itinere tuo, ne
        solam praxim eius scientiae quam tanti facis, videaris ignorare. Memento meî tuaeque
        Mechanicae conscribendae; soles enim promissis tuis examussim stare, praesertim ijs quae
        litteris mandasti. Vtinam ijsdem et tempus credidisses! Versaris iam in vrbe praecipuâ eius
        regni; vide ne quid ibi sit scientiae quod non examines, aut vir doctus quem non convenias,
        ne quid boni in Europâ te lateat, aut potius vt <pb n="[169]"/>rationem tuî ad reliquos
        doctos intelligas. Ego valeo. Pridie Nonarum Maij 1619, stylo novo.</p>
      <p xml:id="DESCOR0089">Venit huc è patriâ tuâ Gallus quidam elegantissimas artes publice
        professus, fontes perpetuo ab eâdem aquâ salientes, bellica, medica, rei familiaris
        augmentum in pane multiplicando, cum ipse foret rerum omnium egenus. Hunc conveni, et
        examini subiectum, omnium rerum fere ignarum comperi, etiam eorum quae profiteretur. ltaque
        hîc rem non faciet, estque ad borealiores re(le)gandus, vbi crassa ingenia deceptionibus et
        praestigijs magis patent.</p>
      <p xml:id="DESCOR0090">Tuus vt suus</p>
      <p xml:id="DESCOR0091">Isack Beeckman.</p>
      <p xml:id="DESCOR0092">A Monsieur</p>
      <p xml:id="DESCOR0093">Monsieur René Du Perron estant</p>
      <p xml:id="DESCOR0094">in Denemarcken</p>
      <p xml:id="DESCOR0095">port. Coppenhaghen.</p>
    </body>
  </text>
</TEI>

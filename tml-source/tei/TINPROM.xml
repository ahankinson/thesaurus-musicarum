<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Proportionale musices</title>
        <title type="abbrev">TINPROM</title>
        <author><persName>Tinctoris, Johannes</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Corrector</resp>
          <persName>Angela Mariani</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1992">1992</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Johannis Tinctoris Opera theoretica</emph>, ed. Albert Seay, 3 vols. in 2, Corpus
          scriptorum de musica, vol. 22 ([Rome]: American Institute of Musicology, 1975-78),
          2a:9â€“60. As a work, this treatise is in the public domain. As a raw transcription, this
          file is free of copyright and may be reproduced and distributed freely. </bibl>
        <bibl type="work">
          <title>Iohannes Tinctoris: Proportionale musices</title>
          <idno type="LML">IOH. TINCT. pr.</idno>
        </bibl>
        <listWit>
          <witness>
            <idno type="RISM">B-Br II 4147, 101-116v</idno>
          </witness>
          <witness>
            <idno type="RISM">B-Br II 4149, 2-26</idno>
          </witness>
          <witness>
            <idno type="RISM">B-Gu 70 (71), 187-206</idno>
          </witness>
          <witness>
            <idno type="RISM">E-VAu 835, 144v-163v</idno>
          </witness>
          <witness>
            <idno type="RISM">I-Bc B 2/A, 28v-71</idno>
          </witness>
          <witness>
            <idno type="RISM">I-Bu 2573, 167-190v</idno>
          </witness>
          <witness>
            <idno type="RISM">I-Fl Plut. XXIX. 48, 8-21</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="TINPROM0001">
        <pb n="[9]"/>Proportionale musices editum a magistro Joanne Tinctoris in legibus licentiato
        serenissimoque principis Ferdinandi regis Siciliae, Jherusalem et Ungariae capellam
        feliciter incipit prohemium.</p>
      <p xml:id="TINPROM0002">Prologus</p>
      <p xml:id="TINPROM0003">Sacratissimo ac invictissimo principi divo Ferdinando, regis regum
        dominique dominantium providentia regi Siciliae, Jherusalem et Ungariae, Johannes Tinctoris,
        inter musicae professores suosque capellanos minimus pedum osculotenus humilem atque
        servilem obedientiam.</p>
      <p xml:id="TINPROM0004">Quamquam, o sapientissime rex, a tempore prothomusici Jubalis, cui
        Moyses tantum tribuit, ut eum in Genesi patrem canentium organis et cithara dixerit,
        plerique viri percelebres velut David, Ptolomeus, Epaminondas, principes Judeae, Egypti et
        Graeciae, Zoroastres, Pythagoras, Linus, Thebeus, Zethus, Amphion, Orpheus, Museus,
        Socrates, Plato, Aristoteles, Aristoxenus, Timotheus, ingenuae arti musicae operam a Deo
        dederunt, quod teste Tullio paene vim omnem ac materiam eius infinitam cogitatione
        comprehenderint, quo nonnullos eorum, praecipue Pythagoram musicae primordia invenisse multi
        Graecorum voluerunt. Tamen qualiter pronunciaverint aut composuerint scripto nobis minime
        constat, verum elegantissime id eos fecisse verisimilimum est. Summam etenim in hac
        scientia, quam Plato vocat potentissimam, eruditionem ponebant, itaque eam omnes antiquitiis
        discebant, nec qui nesciebat satis excultus doctrina putabatur.</p>
      <p xml:id="TINPROM0005">Et quanta precor illa fuit melodia virtute cuius dii, manes, spiritus
        immundi, animalia etiam rationis expertia et inanimata moti fuisse leguntur. Quod, tametsi
        partim fabulosum sit, non vacat a mysterio, nempe talia de musica poetae non finxissent nisi
        mirandam eius virtutem, divino quodam animi vigore percepissent.</p>
      <p xml:id="TINPROM0006">
        <pb n="[10]"/>At qui postquam plenitudo temporis advenit, quo summus ille musicus Jesus
        Christus, pax nostra, sub proportione dupla fecit utraque unum in eius ecclesia miri
        floruere musici, ut Gregorius, Ambrosius, Augustinus, Hilarius, Boethius, Martianus, Guido,
        Johannes de Muris, quorum alii usum in ipsa salutari ecclesia canendi statuerunt, alii ad
        hoc hymnos canticaque numerosa convecerunt, alii divinitatem, alii theoricam, alii practicam
        huius artis, iam vulgo dispersis codicibus posteris reliquerunt. Denique principes
        Christianissimi quorum omnium, rex piissime, animi, corporis fortunaeque donis longe primus
        es, cultum ampliare divinum cupientes more Davidico capellas instituerunt in quibus diversos
        cantores per quos diversis vocibus, non adversis, Deo nostro iocunda decoraque esset
        laudatio, ingentibus expensis assumpserunt. Et quoniam cantores principum si liberalitate,
        quae claros homines facit praedicti sint, honore, gloria, divitiis afficiuntur, ad hoc genus
        studii ferventissime multi incenduntur. Quo fit ut hac tempestate facultas nostrae musices
        tam mirabile susceperit incrementum quod ars nova esse videatur, cuius, ut ita dicam, novae
        artis fons et origo apud Anglicos quorum caput Dunstaple exstitit, fuisse perhibetur, et
        huic contemporanei fuerunt in Gallia Dufay et Binchois, quibus immediate successerunt
        moderni Okeghem, Busnois, Regis et Caron, omnium quos audiverim in compositione
        praestantissimi. Haec eis Anglici nunc, licet vulgariter iubilare, Gallici vero cantare
        dicantur, veniunt conferendi, illi etenim in dies novos cantus novissimae inveniunt, ac
        isti, quod miserrimi signum est ingenii, una semper et eadem compositione utuntur.</p>
      <p xml:id="TINPROM0007">Sed proch dolor! Non solum eos immo complures alios compositores
        famosos quo miror dum tam subtiliter ac ingeniose tum incomprehensibili suavitate componunt,
        proportiones musicas aut penitus ignorare aut paucas quas noverint perperam signare cognovi.
        Quodquidem ob defectum arithmeticae, sine qua nullus in ipsa <pb n="[11]"/>musica praeclarus
        evadit, contingere non dubito. Ex eius namque visceribus omnis proportio elicitur.</p>
      <p xml:id="TINPROM0008">Igitur ne iuvenes hanc artem musicam liberalem ac honestam discere
        volentes in proportionibus ipsis ignorantia et errore huiusmodi capiantur, ad Dei laudem ex
        cuius munere sunt, et ad tuae maiestatis sacratissimae splendorem qui prae caeteris
        principibus hiis pietate afficeris, tandemque ad honorem tuae proportionatissimae capellae,
        cui similem in orbe non faciliter esse crediderim, hoc opusculum quod Proportionale Musices
        per quandam rei consonantiam censeo nominandum pro modulo ingenii facillime aggredior. In
        quo si pluribus et fere omnibus famosissimis compositoribus refragari ausim, haud
        arrogantiae deprecor ascribatur. Non enim mea plusquam aliorum scripta necessario observari
        iubeo, sed veritati militans quae respectu proportionum apud illos recta vel prava invenio,
        approbo vel reprobo. Quod si traditionem hanc meam legentibus iuste videar agere, hortor
        mihi fidem adhibeant. Si vero inique aliis potius credant, quia sicut alios refellere ita ab
        aliis refelli paratus sum.</p>
      <p xml:id="TINPROM0009">
        <pb n="[12]"/>Incipit liber primus.</p>
      <p xml:id="TINPROM0010">Capitulum I--Diffinitio proportionis.</p>
      <p xml:id="TINPROM0011">Proportio est duorum terminorum ad invicem habitudo.</p>
      <p xml:id="TINPROM0012">Haec autem diffinitio generalis est cuiusque proportionis, sive
        arithmeticae, sive musicae, sive geometricae; verum ut specificetur proportioni musicae
        dicas duorum terminorum, scilicet, corporum musicalium quae sunt notae vocum
        significativae.</p>
      <p xml:id="TINPROM0013">Capitulum II--Qualiter et quot modis proportiones fiant.</p>
      <p xml:id="TINPROM0014">Fit igitur ista proportionalis habitudo vel canendo vel componendo
        quotiens unus notarum numerus ad alium refertur. Quodquidem dupliciter contingit, vel quando
        notas sequentes ad praecedentes in una et eadem parte cantus immediate referimus, ut hic
        patet:</p>
      <p xml:id="TINPROM0015">[CSM22/2a:12; text: Discantus, Tenor] <figure>
          <graphic url="/images/TINPROM_01GF.gif"/>
        </figure></p>
      <p xml:id="TINPROM0016">
        <pb n="[13]"/>Vel quando notae unius partis ad notas alterius contra quas componuntur
        directe referuntur, ut hic patet:</p>
      <p xml:id="TINPROM0017">[CSM22/2a:13; text: Discantus.]</p>
      <p xml:id="TINPROM0018">Verum quom duplex velut praemissum est sit proportionandi modus, utrum
        proportiones alicuius proferendi cantus primo modo, id est, per relationem ad numerum
        praecedentem in una et eadem parte; aut secundo, id est, per relationem ad notas alterius
        partis secundum signa editae sint, a nullo cantore nisi divinando aut contrapunctum
        perspiciendo cognoscitur. Quo fit ut dilatio dubietasque canendi generentur, quae tamen
        praecipue sunt evitandae. Namque composita dum in medium afferuntur illico sine aliqua
        dubitatione pronuntiari debent. Unde consulerem simplicem tamen assumi modum, videlicet quod
        secundum relationem ad alteram partem proportiones signarentur, nisi obstaret altero modo,
        scilicet per relationem ad numerum praecedentem in una et eadem parte multas proportiones
        esse cantabiles quae alias non essent.</p>
      <p xml:id="TINPROM0019">Capitulum III--Divisio proportionum.</p>
      <p xml:id="TINPROM0020">Proportionum vero aliae sunt aequalitatis, aliae inaequalitatis.</p>
      <p xml:id="TINPROM0021">Proportiones aequalitatis sunt quae ex aequalibus numeris
        conficiuntur, ut 1 ad 1, 2 ad 2, 3 ad 3, 4 ad 4, etc. Et huiusmodi <pb n="[14]"
        />proportionum aequalitatis species specialissimae sunt, nec nomina in eloquutione specifica
        nec signa in compositione positiva recipientes, nempe cum in aliquo cantu nullum
        inaequalitatis signum videmus, eum per aequales numeros compositum esse iudicamus, ut hic
        patet:</p>
      <p xml:id="TINPROM0022">[CSM22/2a:14,1; text: Discantus, Tenor] <figure>
          <graphic url="/images/TINPROM_02GF.gif"/>
        </figure></p>
      <p xml:id="TINPROM0023">Ex quo confunditur inexcusabilis error Okeghem, qui suum carmen
        bucolicum L'autre dantan ab omni parte numeris aequalibus compositum nedum signo
        proportionis, sed illo qui a quibusdam triplae, ab aliis sesquialterae per se et male
        attribuitur signavit, ut patet in praesenti exemplo:</p>
      <p xml:id="TINPROM0024">[CSM22/2a:14,2; text: Supremum, Tenor, Contratenor]</p>
      <p xml:id="TINPROM0025">Eodem autem signo Dufay suum "Qui cum patre" in "Patrem" de Sancto
        Anthonio per duplam sesquiquartam proportionatum signare voluit, quo fit ut si ille bene,
        iste male signavit; diversae enim proportiones diversa signa requirunt. Sed sicut illum hic
        ita istum suo loco male signasse probabo, dum vero carmen praemissum, scilicet L'autre
        dantan aut aliud similiter signatum habent imperiti dicunt repente canamus sesquialtera est.
        O puerilis ignorantia aequalitatis <pb n="[15]"/>proportionem inaequalitatis asserere! Nec
        existimo compositorem, quamvis ita secundum aliquos signaverit, ita dici voluisse, sed ut
        carmen suum concitae instar sesquialterae cantaretur. Ad quod efficiendum virugla per medium
        circuli cuiusque partis traducta sufficiebat. Nam proprium est ei mensurae accelerationem
        significare sive tempus perfectum sive imperfectum sit, ut in infinitis etiam suis
        compositionibus apparet, cuius in utroque forma talis est: [Odim,Cdim].</p>
      <p xml:id="TINPROM0026">Capitulum IV--De proportionibus inaequalitatis.</p>
      <p xml:id="TINPROM0027">Proportiones inaequalitatis sunt quae ex inaequalibus numeris
        constituuntur ut 2 ad 1, 3 ad 2, 4 ad 3, etc., et huiusmodi inaequalitatis species
        subalternae sunt, quoniam genera effici possunt.</p>
      <p xml:id="TINPROM0028">Quinque tamen genera inaequalitatis tantum esse inventum est,
        videlicet, tria simplicia, multiplex, superparticulare et superpartiens, duoque ex his
        composita, multiplex superparticulare et multiplex superpartiens. De quibus, ut confusio
        evitetur, sigillatim tractare intendimus, ea cum quibusdam suis speciebus diffiniendo
        ipsarumque specierum per exemplum, quo prout philosopho placet magis scimus practicam
        adiungendo.</p>
      <p xml:id="TINPROM0029">Capitulum V--De genere multiplici.</p>
      <p xml:id="TINPROM0030">Multiplex inaequalitatis genus est quo maior numerus ad minorem
        relatus illum multipliciter in se continet praecise, puta bis et erit dupla, ter et erit
        tripla, quater et erit quadrupla, quinquies et erit quintupla, sexties et erit sextupla, et
        sic de aliis.</p>
      <p xml:id="TINPROM0031">
        <pb n="[16]"/>De dupla</p>
      <p xml:id="TINPROM0032">Dupla est proportio qua maior numerus ad minorem relatus illum bis in
        se continet praecise, ut 2 ad 1, 4 ad 2, 6 ad 3, ut hic patet:</p>
      <p xml:id="TINPROM0033">[CSM22/2a:16; text: Discantus, Tenor]</p>
      <p xml:id="TINPROM0034">Ex hac proportione Pythagorici diapason oriri asserunt, eo quod in
        inventione concordantiarum Pythagoras, si Graecis credendum sit, duobus malleis, quorum unus
        6 ponderum, alter 12 erat, consonantibus concordantiam diapason effici perciperit, unde fit
        ut et plerique eam concordantiam duplam et hanc proportionem e contra diapason appellent.
        Quaequidem proportio tamquam facillima prae caeteris est ustitata. Et quoad minimas non
        semper cyphris signatur, quia si duae minimae ad unam, aut quattuor ad duas, aut sex ad tres
        referuntur pro signo quovis colore, sed nunc communius nigro, scilicet encausto, implentur,
        vel huiusmodi duplares minimae in suis summitatibus per quendam tractulum oblique a parte
        dextra reflectuntur, et hiis lex nulla finalis imponitur; quaequidem minimae etiam ut aliae
        possunt impleri et iterum duplares effici, sed illis in prolatione minori istis autem in
        maiori frequentius utimur, ut hic:</p>
      <p xml:id="TINPROM0035">
        <pb n="[17]"/>[CSM22/2a:17,1; text: Discantus, Tenor] <figure>
          <graphic url="/images/TINPROM_03GF.gif"/>
        </figure></p>
      <p xml:id="TINPROM0036">Et quamvis ita sub proportione dupla duae minimae pro una ponuntur,
        non tamen propter hoc ut indocti garriunt semiminimae sunt, sicut duae maximae pro una, duae
        longae pro una, duae breves pro una, duae semibreves pro una, sub hac proportione scribuntur
        aut proferuntur, nec tamen inde semimaximae, semilongae, semibreves, semisemibreves
        dicuntur.</p>
      <p xml:id="TINPROM0037">De tripla</p>
      <p xml:id="TINPROM0038">Tripla est proportio qua maior numerus ad minorem relatus illum ter in
        se continet praecise, ut 3 ad 1, 6 ad 2, 9 ad 3, et caetera, sicut hic patet:</p>
      <p xml:id="TINPROM0039">[CSM22/2a:17,2; text: Discantus, Tenor]</p>
      <p xml:id="TINPROM0040">De quadrupla</p>
      <p xml:id="TINPROM0041">Quadrupla est proportio qua maior numerus ad minorem relatus illum in
        se quater continet praecise, ut 4 ad 1, 8 ad 2, etc., sicut hic:</p>
      <p xml:id="TINPROM0042">
        <pb n="[18]"/>[CSM22/2a:18,1; text: Discantus, Tenor]</p>
      <p xml:id="TINPROM0043">De quintupla</p>
      <p xml:id="TINPROM0044">Quintupla est proportio qua maior numerus ad minorem relatus illum in
        se quinquies continet praecise, ut 5 ad 1, 10 ad 2, sicut hic:</p>
      <p xml:id="TINPROM0045">[CSM22/2a:18,2; text: Discantus, Tenor]</p>
      <p xml:id="TINPROM0046">De sextupla.</p>
      <p xml:id="TINPROM0047">Sextupla est proportio qua maior numerus ad minorem relatus illum in
        se sexties continet praecise, ut 6 ad 1, 12 ad 2, etc., sicut hic:</p>
      <p xml:id="TINPROM0048">
        <pb n="[19]"/>[CSM22/2a:19,1; text: Discantus, Tenor] <figure>
          <graphic url="/images/TINPROM_04GF.gif"/>
        </figure></p>
      <p xml:id="TINPROM0049">Capitulum VI--De genere superparticulari.</p>
      <p xml:id="TINPROM0050">Superparticulare genus est quo maior numerus ad minorem relatus illum
        in se totem continet, et insuper eius aliquotam partem; puta alteram et erit sesquialtera,
        tertiam et erit sesquitertia, quartam et erit sesquiquarta, quintam et erit sesquiquinta, et
        sic de aliis.</p>
      <p xml:id="TINPROM0051">De sesquialtera.</p>
      <p xml:id="TINPROM0052">Sesquialtera est proportio qua maior numerus ad minorem relatus illum
        in se totum continet et insuper eius alteram partem aliquotam, ut 3 ad 2, 6 ad 4, 9 ad 6,
        etc., sicut hic:</p>
      <p xml:id="TINPROM0053">[CSM22/2a:19,2; text: Discantus, Tenor]</p>
      <p xml:id="TINPROM0054">
        <pb n="[20]"/>[CSM22/2a:20,1] <figure>
          <graphic url="/images/TINPROM_05GF.gif"/>
        </figure></p>
      <p xml:id="TINPROM0055">Signatur autem interdum haec proportio sine cyphris, scilicet, per
        impletionem notarum, non solum minimarum sed caeterarum ex aliquo colore, tamen frequentius
        nigro, videlicet encausto, ut hic patet:</p>
      <p xml:id="TINPROM0056">[CSM22/2a:20,2; text: Discantus, Tenor]</p>
      <p xml:id="TINPROM0057">Sed cum haec notarum impletio non tantum ut praedictum est duplam et
        sesquialteram, sed etiam ut patet per innumera compositorum opera perfectionem aut
        reductionem designet, ad cognoscendum faciliter in aliquo cantu, quod istorum quatuor si
        fiat significet ita distingue. Aut minimae solum implentur, et tunc aut ut integrales reduci
        possunt, et sic qualitercumque et qualicumque sint numero constitutae reducuntur integrae.
        Aut ita reduci non possunt et tunc aut binariae sunt et sic sive syncopatae sint sive non
        duplantur. Aut ternariae et sic, nisi syncopata sit altera earum, sesquialterantur, ut hic
        patet:</p>
      <p xml:id="TINPROM0058">[CSM22/2a:20,3; text: Discantus, Tenor]</p>
      <p xml:id="TINPROM0059">
        <pb n="[21]"/>[CSM22/2a:21,1] <figure>
          <graphic url="/images/TINPROM_06GF.gif"/>
        </figure></p>
      <p xml:id="TINPROM0060">Et hinc nota quod istae duplares minimae syncopari possunt non autem
        sesquialterales, unde si ante maiorem notam vel aequalem tres minimas videris impletas, mox
        adverte si alia per syncopam praecedat aut sequatur, quia tunc per duplam non per
        sesquialteram canuntur, ut supra circa finem discantus ultimi patet.</p>
      <p xml:id="TINPROM0061">Sed si sex minimae tantum taliter, id est, continuae impleantur, quom
        numerus senarius et binarius et ternarius sit, quid est dicendum? Certe quod si praecedat
        aut sequatur integralis minima ad quam duae illarum proportionatae sunt, omnes sub dupla
        canuntur, sin autem sesquialterae attribuuntur, ut hic patet:</p>
      <p xml:id="TINPROM0062">[CSM22/2a:21,2; text: Discantus, Tenor]</p>
      <p xml:id="TINPROM0063">
        <pb n="[22]"/>Et ita de simili numero concludas.</p>
      <p xml:id="TINPROM0064">Praeterea si quinque etiam vel septem impletae componantur continuae,
        quamvis neque quinarius, neque septenarius numerus binarius aut ternarius sit, tamen quia ex
        binario et ternario, se e converso quisque eorum constituatur? Si has quinque integralis
        minima praecedat, duae priores per duplam ei connumerabuntur, reliquae vero tres
        sesquialterabuntur. Sed si e contra has quinque integralis minima sequatur, tres priores ad
        sesquialteram duae autem sequentes ad duplam pertinebunt, ac de septem cum dupla
        sesquialteram praecedat quatuor primae duplares erunt et aliae tres sesquialterales, ut hic
        patet:</p>
      <p xml:id="TINPROM0065">[CSM22/2a:22; text: Discantus, Tenor] <figure>
          <graphic url="/images/TINPROM_07GF.gif"/>
        </figure></p>
      <p xml:id="TINPROM0066">Et sic de similibus numeris facias.</p>
      <p xml:id="TINPROM0067">Aut haec minimae non solum sed cum maioribus se notis tamquam eis
        subiectae sunt impletae, et tunc suarum maiorum naturam sive per huiusmodi impletionem
        imperficiantur sive reducantur sive duplentur sive sesquialterentur totaliter imitantur.</p>
      <p xml:id="TINPROM0068">
        <pb n="[23]"/>Porro quod de numero et qualitate minimarum taliter impletarum dictum est hoc
        et de valore earum intelligas, videlicet ut et punctus augmentationis et pausa eis
        attributa, et duae si quae sint minimae nedum impletae, sed in suis summitatibus velut
        praemissum est reflexae diligenter annumerentur. Qui duo articuli non solum in hoc opere,
        sed ubique per exempla patescunt. Nescio tamen quis Pasquin in plerisque passibus suae
        Missae authenti prothi irregularis distincte omni arte ac melodia expertis quoad primum ab
        omnibus dissentit. Nec mirum nam et sibi ipsi in "Cum sancto spiritu" quod valde ridiculum
        est contrariatur, quoniam in exordio "nobiscum" in fine autem contra nos taliter operatus
        sit, ut patet in sequenti exemplo:</p>
      <p xml:id="TINPROM0069">[CSM22/2a:23; text: Discantus, Tenor]</p>
      <p xml:id="TINPROM0070">Aut semibreves, breves, longae vel maximae taliter implentur, et tunc
        aut, maior nota mediante, sunt syncopatae et ita solae reductionis aut aequali et nedum
        reductionis, sed etiam imperfectionis signum est. Aut non syncopantur, et tunc aut sunt
        reducendae, et indistincte reducuntur aut non. Et sic vel de se sunt perfectae et tunc, si
        salva perfectione numeri possunt sesquialterari, sesquialterantur, si vero non
        imperficiuntur vel de se sunt imperfectae et ita sine distinctione ascribuntur
        sesquialterae, ut hic:</p>
      <p xml:id="TINPROM0071">
        <pb n="[24]"/>[CSM22/2a:24; text: Discantus, Tenor] <figure>
          <graphic url="/images/TINPROM_08GF.gif"/>
        </figure></p>
      <p xml:id="TINPROM0072">Quod autem dictum est de numero et qualitate huiusmodi notarum sic
        impletarum ut de minimis, praemisi de valore etiam ipsarum est intelligendum.</p>
      <p xml:id="TINPROM0073">
        <pb n="[25]"/>Siquidem dum aliqui rudes, non modo cantores sed, quod intollerabilius est,
        compositores notas taliter per impletionem sesquialteratas inspiciunt, non sesquialteram sed
        emyoliam esse dicunt, asserentes in sesquialtera et perfectionem et alterationem notarum
        cadere in emyolia vero minimae. In quo inter sesquialteram et emyoliam manifeste ponunt
        differentiam, sed ad modum falluntur. Una etenim eiusdemque naturae proportio est licet
        diversi nominis, verum sesquialtera apud arithmeticos, emyolia autem apud musicos
        frequentior terminus est. Quo fit ut Pythagorici dicant Pythagoram concordantiam diapente ex
        emyolia, quom audiverit binos malleos, quorum primus sex aut octo ponderum, alter novem aut
        duodecim erat, assonantes nasci percepisse. Et ex eo a compluribus et ipsa concordantia
        diapente emyolia et ipsa proportio emyolia diapente interdum vocitatur.</p>
      <p xml:id="TINPROM0074">Nec hic praetermittendum arbitror, nonnullos veteres notas impletas
        pro vacuis habuisse quod quidam nuperrimi eos imitantes dicunt, quoniam saepius hoc colore
        fit ut praeposuimus nigras pro albis. Igitur dum tales aut cantare aut componere volueris,
        omnia quae de impletis praedicta sunt vacuis attribue, quorum exempla ex contrario
        praemissorum per te tibi forma.</p>
      <p xml:id="TINPROM0075">De sesquitertia</p>
      <p xml:id="TINPROM0076">Sesquitertia est proportio quae maior numerus ad minorem relatus illum
        in se totum continet et insuper eius tertiam partem aliquotam, ut 4 ad 3, 8 ad 6, 12 ad 9,
        sicut hic:</p>
      <p xml:id="TINPROM0077">[CSM22/2a:25; text: Discantus, Tenor] <figure>
          <graphic url="/images/TINPROM_09GF.gif"/>
        </figure></p>
      <p xml:id="TINPROM0078">
        <pb n="[26]"/>[CSM22/2a:26,1]</p>
      <p xml:id="TINPROM0079">Haec autem proportio frequentius a Pythagoricis epytritus nominatur,
        ex quo secundum eos Pythagoras per malleum octo vel duodecim ponderum ei qui sex vel novem
        erat consonantem, diatessaron concordantiam non simpliciter, sed secundum quid audiverit
        oriri hinc fit, ut plerique talem concordantiam diatessaron epytritum aut sesquitertiam et e
        contra proportionem hanc diatessaron vocitent.</p>
      <p xml:id="TINPROM0080">De sesquiquarta.</p>
      <p xml:id="TINPROM0081">Sesquiquarta est proportio qua maior numerus ad minorem relatus illum
        in se totum continet et insuper eius quartam partem aliquotam, ut 5 ad 4, 10 ad 8, 15 ad 12,
        etc., sicut hic:</p>
      <p xml:id="TINPROM0082">[CSM22/2a:26,2; text: Discantus, Tenor]</p>
      <p xml:id="TINPROM0083">De sesquiquinta</p>
      <p xml:id="TINPROM0084">Sesquiquinta est proportio qua maior numerus ad minorem relatus illum
        in se totum continet et insuper eius quintam partem aliquotam, ut 6 ad 5, 12 ad 10, 18 ad
        15, etc., sicut hic patet in sequenti exemplo:</p>
      <p xml:id="TINPROM0085">[CSM22/2a:26,3; text: Discantus, Tenor]</p>
      <p xml:id="TINPROM0086">
        <pb n="[27]"/>De sesquioctava</p>
      <p xml:id="TINPROM0087">Sub hoc autem genere velut intuenti perspicaciter apparet
        comprehenditur sesquioctava, quae est proportio qua maior numerus ad minorem relatus in se
        totum continet et insuper eius octavam partem aliquotam, ut 9 ad 8, 18 ad 16, etc., sicut
        hic:</p>
      <p xml:id="TINPROM0088">[CSM22/2a:27,1; text: Discantus, Tenor] <figure>
          <graphic url="/images/TINPROM_10GF.gif"/>
        </figure></p>
      <p xml:id="TINPROM0089">Ex hac autem proportione Pythagoras dum malleos, quorum primus octo,
        secundus novem ponderum erat, compulsare iussit tonum causari didicit. Quo fit ut haec
        proportio a Pythagoricis eam saepius epygdoum nominantibus, interdum tonus et e converso
        tonus ipse sesquioctava vel epygdous vocetur.</p>
      <p xml:id="TINPROM0090">Capitulum VII--De genere superpartienti.</p>
      <p xml:id="TINPROM0091">Superpartiens genus est quo maior numerus ad minorem relatus illum in
        se totum continet et insuper eius aliquas partes aliquotas facientes unam aliquantam, puta 2
        et erit superbipartiens, 3 et erit supertripartiens, 4 et erit superquadripartiens, et sic
        de aliis.</p>
      <p xml:id="TINPROM0092">Huiusmodi autem species subalternae sunt, hinc genera effici possunt;
        quarumquidem species specialissimae specialia recipiunt nomina ex recto casu nominis
        propinqui generis et obliquo, scilicet accusativo plurali sui minoris numeri ordinalis
        composita; verbi gratia, <pb n="[28]"/>si 5 ad 3 referuntur superbipartiens tertias dicitur,
        si 7 ad 5 superbipartiens quintas, si 7 ad 4 supertripartiens quartas, si 8 ad 5
        supertripartiens quintas, si vero 9 ad 5 superquadripartiens quintas, etc.</p>
      <p xml:id="TINPROM0093">Hinc primo species subalternas ita diffinies: Superbipartiens est
        proportio qua maior numerus ad minorem relatus illum in se totum continet et insuper duas
        eius partes aliquotas unam facientes aliquantam, ut 5 ad 3, 7 ad 5, etc.</p>
      <p xml:id="TINPROM0094">Supertripartiens est proportio qua maior numerus ad minorem relatus
        illum in se totum continet et insuper eius tres partes aliquotas unam facientes aliquantam,
        ut 7 ad 4, 8 ad 5, etc.</p>
      <p xml:id="TINPROM0095">Superquadripartiens est proportio qua maior numerus ad minorem relatus
        illum in se totum continet et insuper quatuor eius aliquotas partes unam facientes
        aliquantam, ut 9 ad 5, etc.</p>
      <p xml:id="TINPROM0096">Species autem specialissimae sic erant diffiniendae.</p>
      <p xml:id="TINPROM0097">De superbipartienti tertias</p>
      <p xml:id="TINPROM0098">Superbipartiens tertias est proportio qua maior numerus qui est
        quinque ad minorem qui est tres refertur, ut hic probatur:</p>
      <p xml:id="TINPROM0099">[CSM22/2a:28; text: Discantus, Tenor]</p>
      <p xml:id="TINPROM0100">
        <pb n="[29]"/>De superbipartienti quintas</p>
      <p xml:id="TINPROM0101">Superbipartiens quintas est proportio qua maior numerus qui est septem
        ad minorem qui est quinque refertur, ut patet in sequenti exemplo:</p>
      <p xml:id="TINPROM0102">[CSM22/2a:29,1; text: Discantus, Tenor] <figure>
          <graphic url="/images/TINPROM_11GF.gif"/>
        </figure></p>
      <p xml:id="TINPROM0103">De supertripartienti quartas</p>
      <p xml:id="TINPROM0104">Supertripartiens quartas est proportio qua maior numerus qui est
        septem ad minorem qui est quatuor refertur, ut hic patet:</p>
      <p xml:id="TINPROM0105">[CSM22/2a:29,2; text: Discantus, Tenor]</p>
      <p xml:id="TINPROM0106">
        <pb n="[30]"/>De supertripartienti quintas</p>
      <p xml:id="TINPROM0107">Supertripartiens quintas est proportio qua maior numerus qui est octo
        ad minorem qui est quinque refertur, ut hic patet:</p>
      <p xml:id="TINPROM0108">[CSM22/2a:30,1; text: Discantus, Tenor] <figure>
          <graphic url="/images/TINPROM_12GF.gif"/>
        </figure></p>
      <p xml:id="TINPROM0109">De superquadripartienti quintas</p>
      <p xml:id="TINPROM0110">Superquadripartiens quintas est proportio qua maior numerus qui est
        novem ad minorem qui est quinque refertur, ut hic patet:</p>
      <p xml:id="TINPROM0111">[CSM22/2a:30,2; text: Discantus, Tenor]</p>
      <p xml:id="TINPROM0112">
        <pb n="[31]"/>Capitulum VIII--De genere multiplici superparticulari.</p>
      <p xml:id="TINPROM0113">Multiplex superparticulare genus est quo maior numerus ad minorem
        relatus illum in se multipliciter continet et insuper unam eius partem aliquotam; puta bis
        et alteram et erit dupla sesquialtera, bis et tertiam et erit dupla sesquitertia, bis et
        quartam et erit dupla sesquiquarta, bis et quintam et erit dupla sesquiquinta, et sic de
        aliis:</p>
      <p xml:id="TINPROM0114">De dupla sesquialtera</p>
      <p xml:id="TINPROM0115">Dupla sesquialtera est proportio qua maior numerus ad minorem relatus
        illum in se bis continet et insuper alteram eius aliquotam partem, ut 5 ad 2, 10 ad 4, 15 ad
        6, sicut hic:</p>
      <p xml:id="TINPROM0116">[CSM22/2a:31; text: Discantus, Tenor] <figure>
          <graphic url="/images/TINPROM_13GF.gif"/>
        </figure></p>
      <p xml:id="TINPROM0117">De dupla sesquitertia.</p>
      <p xml:id="TINPROM0118">Dupla sesquitertia est proportio qua maior numerus ad minorem relatus
        illum in se bis continet et insuper tertiam eius partem aliquotam, ut 7 ad 3, 14 ad 6, etc.,
        sicut hic:</p>
      <p xml:id="TINPROM0119">
        <pb n="[32]"/>[CSM22/2a:32,1; text: Discantus, Tenor]</p>
      <p xml:id="TINPROM0120">De dupla sesquiquarta</p>
      <p xml:id="TINPROM0121">Dupla sesquiquarta est proportio qua maior numerus ad minorem relatus
        illum in se bis continet et insuper quartam eius partem aliquotam, ut 9 ad 4, 18 ad 8, etc.,
        ut patet in hoc exemplo:</p>
      <p xml:id="TINPROM0122">[CSM22/2a:32,2; text: Discantus, Tenor]</p>
      <p xml:id="TINPROM0123">De dupla sesquiquinta</p>
      <p xml:id="TINPROM0124">Dupla sesquiquinta est proportio qua maior numerus ad minorem relatus
        illum in se bis continet et eius insuper quintam partem aliquotam, ut 11 ad 5, 22 ad 10,
        etc., sicut hic:</p>
      <p xml:id="TINPROM0125">
        <pb n="[33]"/>[CSM22/2a:33,1; text: Discantus, Tenor] <figure>
          <graphic url="/images/TINPROM_14GF.gif"/>
        </figure></p>
      <p xml:id="TINPROM0126">De dupla sesquioctava</p>
      <p xml:id="TINPROM0127">Et quoniam superius in genere superparticulari ultra quatuor
        proportiones quae ad caeteras eiusdem generis comprehendendas cuique optimo intellectui
        sufficiunt per ordinem positas de sesquioctava specialem non ab re fecimus mentionem, duplam
        sesquioctavam sub hoc genere contineri quamvis id solers indagator per se possit intelligere
        congruissimum est ostendere.</p>
      <p xml:id="TINPROM0128">Est igitur dupla sesquioctava proportio qua maior numerus ad minorem
        relatus illum in se bis continet et insuper octavam eius partem aliquotam, ut 17 ad 8, 34 ad
        16, etc., sicut hic:</p>
      <p xml:id="TINPROM0129">[CSM22/2a:33,2; text: Discantus, Tenor]</p>
      <p xml:id="TINPROM0130">
        <pb n="[34]"/>Capitulum IX--De genere multiplici superpartienti.</p>
      <p xml:id="TINPROM0131">Multiplex superpartiens genus est quo maior numerus ad minorem relatus
        illum in se multipliciter continet et insuper aliquas eius partes aliquotas unam facientes
        aliquantam; puta bis et 2 et erit dupla superbipartiens, bis et 3 et erit dupla
        supertripartiens, bis et 4 et erit dupla superquadripartiens, et sic de aliis.</p>
      <p xml:id="TINPROM0132">Huiusmodi vero species instar superpartientium subalternantur et hinc
        genere efficiuntur. Quorum quinque species specialissima nomen etiam recipit ex casu recto
        generis propinqui nominis et obliquo, scilicet plurali accusativo, sui minoris numeri
        ordinalis compositum. Verbi causa, si 8 ad 3 referuntur, dupla superbipartiens tertias
        dicetur; si 12 ad 5, dupla superbipartiens quintas; si 11 ad 4 dupla supertripartiens
        quartas; si 13 ad 5, dupla supertripartiens quintas, etc.</p>
      <p xml:id="TINPROM0133">Sic igitur primo species subalternae sunt diffiniendae. Dupla
        superbipartiens est proportio qua maior numerus ad minorem relatus illum in se bis continet
        et insuper eius duas partes aliquotas unam facientes aliquantam, ut 8 ad 3, 12 ad 5,
        etc.</p>
      <p xml:id="TINPROM0134">Dupla supertripartiens est proportio qua maior numerus ad minorem
        relatus illum in se bis continet et insuper eius tres partes aliquotas unam facientes
        aliquantam, ut 11 ad 4, 13 ad 5, etc.</p>
      <p xml:id="TINPROM0135">Dupla superquadripartiens est proportio qua maior numerus ad minorem
        relatus illum in se bis continet et insuper eius quatuor partes aliquotas unam facientes
        aliquantam, ut 14 ad 5, etc.</p>
      <p xml:id="TINPROM0136">Species quae specialissimas ita diffinies.</p>
      <p xml:id="TINPROM0137">De dupla superbipartienti tertias</p>
      <p xml:id="TINPROM0138">Dupla superbipartiens tertias est proportio qua maior numerus qui est
        octo ad minorem qui est tres refertur ut per insequenti exemplo:</p>
      <p xml:id="TINPROM0139">
        <pb n="[35]"/>[CSM22/2a:35,1; text: Discantus, Tenor] <figure>
          <graphic url="/images/TINPROM_15GF.gif"/>
        </figure></p>
      <p xml:id="TINPROM0140">De dupla superbipartienti quintas</p>
      <p xml:id="TINPROM0141">Dupla superbipartiens quintas est proportio qua maior numerus qui est
        12 ad minorem qui est 5 refertur, ut patet in praesenti exemplo:</p>
      <p xml:id="TINPROM0142">[CSM22/2a:35,2; text: Discantus, Tenor]</p>
      <p xml:id="TINPROM0143">De dupla supertripartienti quartas</p>
      <p xml:id="TINPROM0144">Dupla supertripartiens quartas est proportio qua maior numerus qui est
        11 ad minorem qui est 4 refertur, ut hic patet:</p>
      <p xml:id="TINPROM0145">[CSM22/2a:35,3; text: Discantus, Tenor]</p>
      <p xml:id="TINPROM0146">
        <pb n="[36]"/>De dupla supertripartienti quintas</p>
      <p xml:id="TINPROM0147">Dupla supertripartiens quintas est proportio qua maior numerus qui est
        13 ad minorem qui est 5 refertur, ut patet in sequenti exemplo:</p>
      <p xml:id="TINPROM0148">[CSM22/2a:36,1; text: Discantus, Tenor] <figure>
          <graphic url="/images/TINPROM_16GF.gif"/>
        </figure></p>
      <p xml:id="TINPROM0149">De dupla superquadripartienti quintas</p>
      <p xml:id="TINPROM0150">Dupla superquadripartiens quintas est proportio qua maior numerus qui
        est 14 ad minorem qui est 5 refertur, ut hic:</p>
      <p xml:id="TINPROM0151">[CSM22/2a:36,2; text: Discantus, Tenor]</p>
      <p xml:id="TINPROM0152">
        <pb n="[37]"/>Liber secundus.</p>
      <p xml:id="TINPROM0153">Capitulum I--De proportionibus inaequalitatis quae fiunt per
        relationem numeri ad maiorem.</p>
      <p xml:id="TINPROM0154">Quin immo sicut per quinque praedicta inaequalitatis genera numeri
        maiores, ut ostensum est, ad minores referuntur ita e converso, per ea minores ad maiores
        referri poterunt. In quo animadvertas nec nomina ipsorum generum nec suarum specierum
        immutari. Praeterquam per modum compositionis cuilibet subpraeponetur, ut submultiplex,
        subsuperparticulare, subsuperpartiens, submultiplex superparticulare, submultiplex
        superpartiens, subdupla, subsesquialtera, subsuperbipartiens, subsuperbipartiens tertias,
        subdupla superbipartiens, subdupla superbipartiens tertias, et sic de aliis.</p>
      <p xml:id="TINPROM0155">Diffinitio tamen cuiuslibet taliter fiet ut quod subiectum ibi fuit
        hic praedicatum sit et e contra. Quae rudibus magis ut innotescant praemissa quinque genera
        cum suis speciebus appositis, caeteras ad intelligendas me iudice sufficientibus diffinire
        exemplique gratia practicare faciliter proposui.</p>
      <p xml:id="TINPROM0156">Capitulum II--De genere submultiplici</p>
      <p xml:id="TINPROM0157">Submultiplex genus est quo minor numerus ad maiorem relatus in illo
        multipliciter continetur praecise; puta bis est et erit subdupla, etc.</p>
      <p xml:id="TINPROM0158">De subdupla</p>
      <p xml:id="TINPROM0159">Subdupla est proportio qua minor numerus ad maiorem relatus in illo
        bis continetur praecise, ut 1 ad 2, etc., sicut hic:</p>
      <p xml:id="TINPROM0160">
        <pb n="[38]"/>[CSM22/2a:38,1; text: Discantus, Tenor] <figure>
          <graphic url="/images/TINPROM_17GF.gif"/>
        </figure></p>
      <p xml:id="TINPROM0161">Capitulum III--De genere subsuperparticulari.</p>
      <p xml:id="TINPROM0162">Subsuperparticulare genus est quo minor numerus ad maiorem relatus in
        illo totus et eius insuper pars aliquota continetur; puta altera et erit subsesquialtera,
        etc.</p>
      <p xml:id="TINPROM0163">De subsesquialtera</p>
      <p xml:id="TINPROM0164">Subsesquialtera est proportio qua minor numerus ad maiorem relatus in
        illo totus et insuper eius altera pars aliquota continetur, ut 2 ad 3, 4 ad 6, etc., sicut
        hic:</p>
      <p xml:id="TINPROM0165">[CSM22/2a:38,2; text: Discantus, Tenor]</p>
      <p xml:id="TINPROM0166">Capitulum IV--De genere subsuperpartienti.</p>
      <p xml:id="TINPROM0167">Subsuperpartiens genus est quo minor numerus ad maiorem relatus in
        illo totus et insuper aliquae partes eius aliquotae unam facientes aliquantam continentur;
        puta 2 et erit subsuperbipartiens, et sic de aliis.</p>
      <p xml:id="TINPROM0168">
        <pb n="[39]"/>De subsuperbipartienti</p>
      <p xml:id="TINPROM0169">Subsuperbipartiens est proportio qua minor numerus ad maiorem relatus
        in illo totus et insuper duae partes eius aliquotae unam facientes aliquantam continetur, ut
        3 ad 5. Ex quibus subsuperbipartiens tertias constituuntur. Et ita caeteras species
        specialissimas huiusmodi generis componas et iuxta formam sequentem prudenter diffinias.</p>
      <p xml:id="TINPROM0170">De subsuperbipartiens tertias.</p>
      <p xml:id="TINPROM0171">Subsuperbipartiens tertias est proportio qua minor numerus qui est 3
        ad maiorem qui est 5 refertur, ut hic:</p>
      <p xml:id="TINPROM0172">[CSM22/2a:39; text: Discantus, Tenor]</p>
      <p xml:id="TINPROM0173">Capitulum V--De genere submultiplici superparticulari.</p>
      <p xml:id="TINPROM0174">Submultiplex superparticulare genus est quo minor numerus ad maiorem
        relatus in illo multipliciter et insuper eius una pars aliquota continetur; puta altera et
        erit subdupla sesquialtera, et sic de aliis.</p>
      <p xml:id="TINPROM0175">
        <pb n="[40]"/>De subdupla sesquialtera</p>
      <p xml:id="TINPROM0176">Subdupla sesquialtera est proportio qua minor numerus ad maiorem
        relatus in illo bis et eius insuper altera pars aliquota continetur, ut 2 ad 5, etc.</p>
      <p xml:id="TINPROM0177">[CSM22/2a:40; text: Discantus, Tenor] <figure>
          <graphic url="/images/TINPROM_18GF.gif"/>
        </figure></p>
      <p xml:id="TINPROM0178">
        <pb n="[41]"/>Capitulum VI--De genere submultiplici superpartienti.</p>
      <p xml:id="TINPROM0179">Submultiplex superpartiens genus est quo minor numerus ad maiorem
        relatus in illo multipliciter et insuper aliquae partes eius aliquotae unam facientes
        aliquantam continetur; puta bis et 2 et erit subdupla superbipartiens, et sic de aliis.</p>
      <p xml:id="TINPROM0180">De subdupla superbipartienti</p>
      <p xml:id="TINPROM0181">Subdupla superbipartiens est proportio qua minor numerus ad maiorem
        relatus in illo bis et insuper duae partes eius aliquotae unam facientes aliquantam
        continentur, ut 3 ad 8. Ex quibus subdupla superbipartiens tertias efficitur er sic
        huiusmodi generis reliquae species specialissimae componantur secundumque formam sequentem
        diffiniantur.</p>
      <p xml:id="TINPROM0182">De subdupla superbipartiens tertias</p>
      <p xml:id="TINPROM0183">Subdupla superbipartiens tertias est proportio qua minor numerus qui
        est 3 ad maiorem qui est 8 refertur, ut hic patet:</p>
      <p xml:id="TINPROM0184">[CSM22/2a:41; text: Discantus, Tenor]</p>
      <p xml:id="TINPROM0185">
        <pb n="[42]"/>Liber tertius</p>
      <p xml:id="TINPROM0186">Capitulum I--Quaedam circa proportiones generaliter consideranda.</p>
      <p xml:id="TINPROM0187">Tractato particulariter de generibus proportionum inaequalitatis cum
        quibusdam suis speciebus necessarium arbitror quaedam de hiis generaliter annotare,
        videlicet, qualiter, quando et ubi proportiones huiusmodi signandae sint.</p>
      <p xml:id="TINPROM0188">Capitulum II--Qualiter proportiones signandae sint.</p>
      <p xml:id="TINPROM0189">Quoad primum ut scilicet scias qualiter proportiones signare debeas,
        omnis proportio cyphris recte signatur. Quaequidem hoc habent proprii quod numerum
        significent, ut 1, 2, 3, 4, 5, 6, 7, 8, 9, et haec simplices. Compositae vero sunt
        infinitae, ut 10, 11, 12, 13, 14, 15, 16, 17, 18, 19, 20, 21, etc., 30, 31, etc., 40, 41,
        etc., 50, 51, etc., 60, 61, etc., 70, 71, etc., 80, 81, etc., 90, 91, etc., 100, 101,
        etc.</p>
      <p xml:id="TINPROM0190">Natura earum itaque cyphrarum est quodsi una alteri quantavis
        multiplicatione iungatur semper ipsius valor decuplatur; unde versus:</p>
      <p xml:id="TINPROM0191">Unum prima, secunda decem, dat tertia centrum,</p>
      <p xml:id="TINPROM0192">Quarta dabit mille, milia quinta decem.</p>
      <p xml:id="TINPROM0193">Quiquidem ordo retrogradus est ut hic: 231471.</p>
      <p xml:id="TINPROM0194">Praeterea quotiens ante vel inter cyphras 0 semel aut pluries ponitur,
        non numerum sed augmentum numeri tanquam cyphra denotat, ut hic: 35700, 305070.</p>
      <p xml:id="TINPROM0195">Igitur si maior numerus ad minorem referatur, tu compositor cyphram
        illius superponas, istius autem supponas. Si vero e contra minor ad maiorem sit relatus,
        cyphra illius superponatur ac istius supponatur, ut patet in praesenti exemplo:</p>
      <p xml:id="TINPROM0196">
        <pb n="[43]"/>[CSM22/2a:43,1; text: Discantus, Tenor] <figure>
          <graphic url="/images/TINPROM_19GF.gif"/>
        </figure></p>
      <p xml:id="TINPROM0197">Ab hac tamen regula si compositor velit, dupla et sesquialtera
        excipiuntur. Namque pro signo etiam minimae illius ac omnes notae istius, ut suis
        praeostensum est locis, quovis colore implentur aut in oppositum aliarum vacuae dimittuntur.
        Item nonnulli veteres et istas et alias proportiones non cyphris immo nominibus propriis
        signare voluerunt, ut hic:</p>
      <p xml:id="TINPROM0198">[CSM22/2a:43,2; text: Discantus, Tenor, dupla, emyola]</p>
      <p xml:id="TINPROM0199">
        <pb n="[44]"/>[CSM22/2a:44,1; text: epitritus] <figure>
          <graphic url="/images/TINPROM_20GF.gif"/>
        </figure></p>
      <p xml:id="TINPROM0200">Quod mihi non placet si iuxta commune proverbium quod brevius fit,
        melius fit. Et quid ineptius est ordine longo litterarum aut syllabarum designare, quod
        duabus cyphrunculis poterit agnosci?</p>
      <p xml:id="TINPROM0201">Sunt et alii et fere omnes qui maximo errore ducti se penitus expertes
        arithmeticae manifestantes, una tantum cyphra, videlicet, eius numeri qui ad alium refertur
        omnes quas praticant proportiones signant, ut hic patet:</p>
      <p xml:id="TINPROM0202">[CSM22/2a:44,2; text: Discantus, Tenor]</p>
      <p xml:id="TINPROM0203">
        <pb n="[45]"/>Et hoc nihil magis ab arithmeticis a quibus proportiones accepimus, alienum
        signo pertinenti numero per se, id est, sine relatione aliqua constituto, numerum ad
        aliquod, id est, qui relative ad alium comparatur, tantummodo signare.</p>
      <p xml:id="TINPROM0204">Praeterea si verbi gratia duabus aut tribus tantum notis aliquibus
        praeponamus, quoniam et 2 ad 1, 2 ad 3, et 2 ad 4, et 3 ad 2, et 3 ad 4, et 3 ad 5, et sic
        de aliis possimus referre, cur potius esse duplam quam subsesquialteram aut subduplam
        sesquialteram quam subsesquitertiam, aut subsuperbipartientem tertias aut aliam quamvis
        proportionem ex his numeris practicabilem intelligimus? Propter consuetudinem dicunt qua et
        apud priscos et apud modernos per unicas has cyphras, scilicet, 2 et 3 dupla et sesquialtera
        significantur. Quibus respondeo supplendum esse duces caecorum et caecos a claritate
        veritatis scientiae proportionandi multum errantes, et non optimos artis nostrae
        praeceptores eorum qui perspicassimos imitatores, ex quibus fuit ille Binchois qui sua
        compositione iocundissima nomen sibi peperit aeternum. Nempe sesquialteram, libro teste
        regio, in suo "Patrem" autenti triti irregularis ita decentissime signavit:</p>
      <p xml:id="TINPROM0205">[CSM22/2a:45; text: Supremum, Contratenor] <figure>
          <graphic url="/images/TINPROM_21GF.gif"/>
        </figure></p>
      <p xml:id="TINPROM0206">Alii vero pro signo duplae signum temporis imperfecti minorisque
        prolationis cum tractulo traducto accelerationem mensurae ut praemissum est, denotante quo
        cantus vulgariter ad medium dicitur tantummodo ponunt, ut hic patet:</p>
      <p xml:id="TINPROM0207">
        <pb n="[46]"/>[CSM22/2a:46,1; text: Discantus, Tenor]</p>
      <p xml:id="TINPROM0208">Quod, ut Domarto et Faugues, in Missis Spiritus almus et Vinus ita
        signantibus placeam, tolerabile censeo propter quandam aequipollentiam illius proportionis
        ac istius prolationis. Dum enim aliquid ad medium canitur, duae notae sicut per proportionem
        duplam uni commensurantur.</p>
      <p xml:id="TINPROM0209">Ast quidam signo prolationis maioris et temporis perfecti vel
        imperfecti sesquialteram signant, ut hic:</p>
      <p xml:id="TINPROM0210">[CSM22/2a:46,2; text: Discantus, Tenor]</p>
      <p xml:id="TINPROM0211">
        <pb n="[47]"/>Et alii eodem signo temporis imperfecti et prolationis maioris
        subsesquitertiam, ut hic:</p>
      <p xml:id="TINPROM0212">[CSM22/2a:47,1; text: Discantus, Tenor] <figure>
          <graphic url="/images/TINPROM_22GF.gif"/>
        </figure></p>
      <p xml:id="TINPROM0213">Quod licet faciant Lerouge et Puyllois in Missis Mon cuer pleure et in
        quodam "Et in terra" plagalis autenti triti irregularis tamen est intolerabile. Non enim
        sesquialtera vel subsesquitertia et haec prolatio aequipollent, quoniam una semibrevis
        prolationis maioris tres minimas valens non sit uni aut duabus semibrevibus minoris
        commensuranda, immo semibrevi et minimae, ut patet per Dufay in suo "Et in terra" de Sancto
        Anthonio, sicut hic:</p>
      <p xml:id="TINPROM0214">[CSM22/2a:47,2; text: Discantus, etc., Tenor, etc.]</p>
      <p xml:id="TINPROM0215">In quoquidem signo, quoniam isti tres famosissimi compositores
        dissentiant, Dufay potius quam aliis, crede quorum primus omnium proportionantium
        arrogantissimus, nam Anglorum errore labefactus nullas proportiones sciens omnes praecipit.
        Secundus autem simplicissimus <pb n="[48]"/>est. Multi vero per praedictum temporis
        imperfecti maiorisque prolationis signum taliter reversum [CLd] sesquialteram quod etiam
        deterius est per impletionem notarum denotabilem, ut Barbingant in suo "Et in terra" autenti
        prothi mixti, et sesquitertiam per signum temporis imperfecti minorisque prolationis
        similiter sic reversum [CL], ut illi quos nominare vereor signare non erubescerunt. Sed mihi
        deprecor parcant quoniam haec signa adeo frivola, adeo erronea adeoque ab omni rationis
        apparentia sunt remota, ut nec exemplo digna crediderim.</p>
      <p xml:id="TINPROM0216">Capitulum III--Quando proportiones signandae sint.</p>
      <p xml:id="TINPROM0217">Quoad secundum, videlicet quando proportiones signandae sint, more
        maiorum laudanda ratione potitorum statim ex quo proportionem aliquam inaequalitatis edere
        volueris eam immediate signare teneris. Ad differentiam quidem proportionum aequalitatis
        quae sine signo tales, ut praemissimus, esse iudicantur. In quo de Domarto pluries in Missa
        Spiritus almus intolerabiliter peccavit, nam in primis partibus "Et in terra", "Patrem" et
        "Sanctus" supremum et contratenores per relationem ad tenorem ex dupla confectos sine signo
        ac si aequaliter eos constituisset indiscrete reliquit, ut hic:</p>
      <p xml:id="TINPROM0218">
        <pb n="[49]"/>[CSM22/2a:49; text: Supremum, Contratenor primus, Tenor, Contratenor secundus,
        etc.]</p>
      <p xml:id="TINPROM0219">Quod autem hic dupla sit facillime probatur quoniam duo corpora ad
        unum velut intuenti patet comparantur. Nec eo quod pars primaria, scilicet tenor per
        prolationem maiorem, partes vero secundariae, scilicet supremum et contratenores per minorem
        canuntur per aequivalentiam excusari poterit. Si una maioris prolationis minima non duabus
        minoris immo soli sit commensuranda, ut per Dufay patet in exemplo capituli praecedentis,
        quemquidem de Domarto, si in hoc errore Regis, Caron, Boubert, Faugues, Courbet aliique
        plurimi, ut in eorum operibus vidi, sint imitati, non miror quoniam illos minime litteratos
        audiverim. Et quis sine litteris veritatem huius non solum sed cuiusvis scientiae liberalis
        attingere valebit? Sed eis fuisse pares in Missis De plus en plus et L'homme armÃ© Okeghem et
        Busnois, quos competenter constat latinitate, praedictos non mediocrem pectori nostro
        admirationem incutit.</p>
      <p xml:id="TINPROM0220">
        <pb n="[50]"/>Quid enim admirabilius est, quam videntes a via caecitatis ingredi, sed
        quoniam in tali eorum componendi modo, si ita signaretur [O 2/1] prout ars requirit,
        difficultas pronuntiationis immo totius melodiae destructio propter nimiam velocitatem
        oriretur melius tenori canon apponeretur, scilicet "Crescit in duplo," vel aequivalens,
        sicut laudabiliter fecit Dufay in Missa Se la face ay pale.</p>
      <p xml:id="TINPROM0221">Capitulum IV--Ubi proportiones signare debeamus.</p>
      <p xml:id="TINPROM0222">Quoad tertium, scilicet, ubi id est qua parte et quo loco proportiones
        istas signare debeamus, dicendum quod si duae aut tres aut plures sint partes in aliquo
        opere composito, sive partes secundariae sint unica proportione sive diversis ad primariam,
        proportionatae secundum ipsius respectum debent signari et sine medio, ut proprius possint
        prothonotae proportionis signa praeponi, sicut hic:</p>
      <p xml:id="TINPROM0223">[CSM22/2a:50; text: Supremum, Contratenor, Tenor] <figure>
          <graphic url="/images/TINPROM_23GF.gif"/>
        </figure></p>
      <p xml:id="TINPROM0224">Est autem primaria pars totius compositi cantus fundamentum relationis
        quam primo factam ut principalem caeterae respiciunt. Et haec frequentius immo fere semper
        tenor est, ita quidem dictus quasi caeteras partes sibi subditas tenens. Hoc patet per
        infinitos cantus, quorum si tenor praetermittatur, ceterae partes ad invicem discordantes
        difformiter et acerbe nostras aures offendunt.</p>
      <p xml:id="TINPROM0225">Interdum vero suprema pars primaria est, scilicet, dum alicui alto
        cantui simpliciter composito unam aut plures addimus partes, ut hic:</p>
      <p xml:id="TINPROM0226">
        <pb n="[51]"/>[CSM22/2a:51,1; text: Supremum, Tenor, Contratenor, Pour vous la belle,
        etc.]</p>
      <p xml:id="TINPROM0227">Vel dum supra supremum cuiusvis cantus compositi aliam partem novam
        edimus, ut hic patet:</p>
      <p xml:id="TINPROM0228">[CSM22/2a:51,2; text: O rosa bella, Tenor, L'homme armÃ©, et Robinet tu
        m'as la mort donnÃ©e, Quant tu t'en vas, etc.]</p>
      <p xml:id="TINPROM0229">Contratenor autem raro vel nunquam primaria pars est. Si tamen super
        quemvis cantum praecompositum aliquid operari voluerimus primariam efficiemus, ut hic:</p>
      <p xml:id="TINPROM0230">
        <pb n="[52]"/>[CSM22/2a:52,1; text: Supremum, Contratenor, Tenor, Le serviteur, etc.] <figure>
          <graphic url="/images/TINPROM_24GF.gif"/>
        </figure></p>
      <p xml:id="TINPROM0231">Secundariae partes sunt omnes primariam tamquam relationis fundamentum
        principaliter respicientes.</p>
      <p xml:id="TINPROM0232">Ab his vero tribus pariter articulis Busnois unicus dissidet qui suas
        emyolias etiam per impletionem notarum designatas suppositione istius cyphrae 3 iterum et
        iterum signat, ut patet in isto moteto suo Animadvertere:</p>
      <p xml:id="TINPROM0233">[CSM22/2a:52,2; text: Tenor secundus, Contratenor, etc.]</p>
      <p xml:id="TINPROM0234">In quo superfluus, quia pro signo sufficit notarum impletio,
        diminutus, quia licet signo cyphrali indigeret unica cyphra non satisfaceret, et
        inordinatus, quia quod praeponendum est supponit cunctis esse perhibetur.</p>
      <p xml:id="TINPROM0235">
        <pb n="[53]"/>Capitulum V--Considerandum esse in quibus modo, tempore et prolatione
        proportiones fiant.</p>
      <p xml:id="TINPROM0236">Deinde notandum est quod circa quamlibet proportionem debemus
        considerare in quo modo, in quo tempore et in qua prolatione fiat. Nam quaedam proportiones
        binariae sunt, ut dupla, quadrupla, etc., quaedam ternariae, ut tripla, sesquialtera, etc.,
        quaedam utraque, et sextupla, sesquiquinta, etc., quaedam neutrae, ut sesquiquarta,
        superbipartiens tertias, etc. Non tamen naturam quantitatum in quibus fiunt immutare
        possunt. Immo qualiscumque proportio sit sive binaria, sive ternaria, sive utraque, sive
        netura, semper notae iuxta perfectionem aut imperfectione earum per respectum signi modalis,
        temporalis et prolationalis, sub quo consistunt computandae sunt, ut patet in sequenti
        exemplo:</p>
      <p xml:id="TINPROM0237">Dupla et sesquialtera in utroque modo perfecto, tempore imperfecto et
        prolatione minori.</p>
      <p xml:id="TINPROM0238">[CSM22/2a:53; text: Discantus, Tenor]</p>
      <p xml:id="TINPROM0239">
        <pb n="[54]"/>[CSM22/2a:54,1] <figure>
          <graphic url="/images/TINPROM_25GF.gif"/>
        </figure></p>
      <p xml:id="TINPROM0240">Dupla sesquialtera, sesquitertia et subsesquialtera in utroque
        imperfecto, tempore perfecto, prolatione maiori et minori.</p>
      <p xml:id="TINPROM0241">[CSM22/2a:54,2; text: Discantus, Tenor]</p>
      <p xml:id="TINPROM0242">
        <pb n="[55]"/>[CSM22/2a:55,1] <figure>
          <graphic url="/images/TINPROM_26GF.gif"/>
        </figure></p>
      <p xml:id="TINPROM0243">In hoc de Domarto multotiens in Missa Spiritus almus defecit, nam
        dupla sub signo temporis perfecti composita notas per tempus imperfectum computandas
        admisit, ut hoc sic:</p>
      <p xml:id="TINPROM0244">[CSM22/2a:55,2; text: Supremum, Tenor, etc.]</p>
      <p xml:id="TINPROM0245">Atque non obstantibus Busnois et Regis in Missis L'homme arme et per
        omnia sequentibus illum excusari poterit, eo quod in huiusmodi partibus missae modus minor
        sit perfectus, idque circulus perfectus cum cyphra 2 denotet, quoniam circulus ipse
        perfectus, ut per opera etiam eorum patet infinita, non signum est modi, immo temporis
        perfecti. Cyphra vero 2, licet diminute secundum eos duplam designat.</p>
      <p xml:id="TINPROM0246">Modus autem minor imperfectus per praepositionem aut interpositionem
        pausarum tria occupantium spatia rationabiliter signatur, sicut Eloy, quem in modis
        doctissimum accepi, in Missa Dixerunt discipuli fecit. Hinc taliter partes huiusmodi
        signandae sunt:</p>
      <p xml:id="TINPROM0247">
        <pb n="[56]"/>[CSM22/2a:56,1]</p>
      <p xml:id="TINPROM0248">Praeterea plusquam semel idem de Domarto in praedicta Missa Spiritus
        almus circa haec erravit, quoniam notas sesquialterae sub signo prolationis minoris
        constitutae quasi prolatio maior esset numerari voluit, ut hic:</p>
      <p xml:id="TINPROM0249">[CSM22/2a:56,2; text: Discantus, Tenor, etc.]</p>
      <p xml:id="TINPROM0250">Et sub eodem signo Cousin in Missa Nigrarum per tempus perfectum ipsam
        etiam proportionem sesquialteram notavit, ut hic:</p>
      <p xml:id="TINPROM0251">[CSM22/2a:56,3; text: Supremum, Tenor, etc.]</p>
      <p xml:id="TINPROM0252">Itaque consideremus differentiam istorum non parvae auctoritatis
        compositorum. Sub una et eadem signatione, primus, scilicet de Domarto, semibreves
        imperfecit et breves imperfecit et breves perfecit. Alterum errasse necessarium est. Et
        revera uterque deficit de Domarto in signo prolationis, Cousin in temporis, et ambo in
        proportionis. Debebat enim de Domarto, quoniam ibi prolatio maior sit taliter signare [Cd
        3/2], Cousin vero quia tempus perfectum est sic: [O 3/2]. Consulo tamen ut cuilibet
        proportioni si non mediate quantitas sibi similior immediate praesignetur, ut puta binariae
        modus imperfectus, tempus imperfectum et prolatio minor, ternariae modus perfectus, tempus
        perfectum et prolatio maior, utrique vero et neutrae indifferenter.</p>
      <p xml:id="TINPROM0253">
        <pb n="[57]"/>Capitulum VI--Qualiter intelligendum sit aliquas notas ad alias referri.</p>
      <p xml:id="TINPROM0254">Item, quod per quamvis proportionem, aliquae notae sive aequaliter
        sive inaequaliter ad alias simpliciter referri dicuntur, intelligendum est ut sint eiusdem
        valoris, puta dum tres semibreves ad duas comparantur, si quaelibet illarum valet duas
        minimas, quaelibet istarum etiam duas valere debet. Et quamvis notae proportionaliter
        relatae sint unius quantitatis et notae ad quas referuntur alterius, istae tamen per quandam
        suppositionem secundum quantitatem illarum erant computandae. Aliter enim saepe numero
        falleremur, nempe si verbi gratia cupientes sesquialteraliter 3 ad 2 referri, tres breves
        temporis imperfecti contra duas perfecti componeremus non sesquialteram immo nec
        proportionem aliquam inaequalitatis, sed aequalitatis, videlicet 6 ad 6 efficeremus, ut
        hic:</p>
      <p xml:id="TINPROM0255">[CSM22/2a:57; text: Discantus, Tenor] <figure>
          <graphic url="/images/TINPROM_27GF.gif"/>
        </figure></p>
      <p xml:id="TINPROM0256">Nec si e converso tres breves temporis perfecti ad duas imperfecti
        referantur, sesquialtera conficietur, sed sesquiquarta. Erunt enim 9 ad 4 eiusdem, prout
        decet valoris, in quo Dufay in suo "Qui cum patre" de Sancto Anthonio mirabiliter erravit,
        nam ibi proportionem ipsam, scilicet duplam sesquiquartam, quoniam tres breves perfectas ad
        duas imperfectas retulit signo quo ipse ac fere omnes alii sesquialteram licet diminutae
        signant signare voluit, ut hic:</p>
      <p xml:id="TINPROM0257">
        <pb n="[58]"/>[CSM22/2a:58; text: Supremum, Tenor, etc.]</p>
      <p xml:id="TINPROM0258">Quodquidem ita signasse debuit [O 9/4] nam non sesquialtera immo, ut
        praemissimus, de seque patet, dupla sesquiquarta est.</p>
      <p xml:id="TINPROM0259">Capitulum VII--De numero et eius partibus quantum ad intelligendas
        proportiones necessarium est.</p>
      <p xml:id="TINPROM0260">Finaliter eo quod necessarium sit cupienti proportiones intelligere
        aliqua de numero scire pauca quae ad hoc necessaria mihi visa sunt ostendere proposui, et ab
        ipsius numeri diffinitione proficisci.</p>
      <p xml:id="TINPROM0261">Unde numerus est multitudo ex unitatibus constituta, ut 2, 3, 4, 5, 6,
        7, 8, 9, 10, etc. Neque unum proprie numerus est, sed materia numeri et elementum
        arithmeticae, sicut unisonus musicae, punctus geometriae et instans astrologiae.</p>
      <p xml:id="TINPROM0262">Omnis vero numerus aut est par aut impar. Numerus par est ille qui in
        duas partes aequales dividi potest, ut 2, 4, 6, 8, etc. Numerus impar est ille qui in duas
        partes aequales dividi non potest, ut 3, 5, 7, 9, etc.</p>
      <p xml:id="TINPROM0263">Praeterea omnis numerus quomodo sit quoddam totum ex diversis partibus
        est compositus. Quaequidem partes aut sunt aliquotae aut aliquantae. Pars aliquota numeri
        est illa quae pluries sumpta reddit suum totum praecise, ut 1 est aliquota pars 4, quoniam 1
        quater sumptum praecise 4 reddit. Pars aliquanta numeri est illa quae <pb n="[59]"/>pluries
        sumpta suum totum excedit aut ad illum non pervenit ut 3 sunt pars aliquanta 8, quoniam si
        tres ter sumantur, 9 reddunt et sic 8 excedunt; si vero bis tantum 6, et sic ad 8 non
        perveniunt.</p>
      <p xml:id="TINPROM0264">Praeterea omnis numerus ternarius, id est, qui per tria numeratur,
        secundum musicos est perfectus, ut 3, 6, 9, 12, etc. Cuius ratio est eo quod ad quantitates
        perfectas, scilicet, modum utrumque perfectum, tempus perfectum et prolationem maiorem
        pertineat.</p>
      <p xml:id="TINPROM0265">Et omnis numerus binarius, id est, qui per duo numerantur, est
        imperfectus, ut 2, 4, 6, 8, 10, 12, etc. Cuius ratio est eo quod ad quantitates imperfectas,
        scilicet modum utrumque imperfectum, tempus imperfectum et prolationem minorem
        pertineat.</p>
      <p xml:id="TINPROM0266">Et quoniam 6, 12 et similes numeri sunt ternarii et binarii, quia per
        3 et per 2 numerantur, possunt diversis respectibus esse perfecti et imperfecti, perfecti
        quidem sub quantitatibus perfectis et imperfecti sub imperfectis.</p>
      <p xml:id="TINPROM0267">Praeterea omnis numerus aut est per se aut ad aliquid. Numerus per se
        est ille qui sine aliqua relatione constituitur, ut 1, 2, 3, 4, 5. Numerus ad aliquid est
        ille qui relative ad alium comparatur, ut 2 ad 2, 3 ad 2, 3 ad 3, 3 ad 4, etc.</p>
      <p xml:id="TINPROM0268">Horum autem numerorum qui sunt ad aliquid, alii sunt aequales, alii
        inaequales. Numeri aequales sunt illi qui per aequalitatem quantitatis ad invicem
        comparantur, ut 2 ad 2, 3 ad 3, etc. Numeri inaequales sunt illi qui per inaequalitatem
        quantitatis ad invicem comparantur, ut 2 ad 3, 3 ad 2, 3 ad 4, 4 ad 3, etc.</p>
      <p xml:id="TINPROM0269">Hinc istorum inaequalium numerorum alius est maior, alius minor.
        Numerus maior est ille qui numerum ad quem refertur excedit, ut si 3 ad 2 referantur illa in
        uno excedunt ista. Numerus minor est ille qui a numero ad quem est relatus exceditur, ut si
        2 ad 3 sint relata ab istis in uno exceduntur illa. Et ex huiusmodi numeris, scilicet qui
        sunt ad aliquid, omnis, ut patet superius, proportio elicitur.</p>
      <p xml:id="TINPROM0270">
        <pb n="[60]"/>Capitulum VIII--Huius operis conclusio.</p>
      <p xml:id="TINPROM0271">Haec equidem, clementissime rex, de proportionibus musicis specialiter
        et generaliter, licet eas non summis rhethoricae coloribus tinxerit praeter causas in
        prohemio positas, tuus Tinctoris tractavit, ut et Dei gratiam precibus eorum, si qui per ea
        proficiant et tuum favorem assequi mereatur. Quo et in praesenti et in futuro saeculo bene
        beateque vivere possit.</p>
    </body>
  </text>
</TEI>

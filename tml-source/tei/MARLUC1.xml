<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Lucidarium, tractatus primus</title>
        <title type="abbrev">MARLUC1</title>
        <author><persName>Marchetus de Padua</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1990">1990</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>The Lucidarium of Marchetto of Padua: A Critical Edition, Translation, and
            Commentary</emph>, ed. and trans. by Jan W. Herlinger (Chicago and London: The
          University of Chicago Press, 1985), 68â€“106. As a work, this treatise is in the public
          domain. As a raw transcription, this file is free of copyright and may be reproduced and
          distributed freely. </bibl>
        <bibl type="work">
          <title>Marchettus de Padua: Lucidarium in arte musicae planae</title>
          <idno type="LML">MARCH. luc.</idno>
        </bibl>
        <listWit>
          <witness>
            <idno type="RISM">A-SP Cod. 135/6 (29.4.4), 21v (Extraits)</idno>
          </witness>
          <witness>
            <idno type="RISM">B-Br II 785, 15-38v</idno>
          </witness>
          <witness>
            <idno type="RISM">B-Br II 4144, 1-41</idno>
          </witness>
          <witness>
            <idno type="RISM">CH-E 689, 1-44</idno>
          </witness>
          <witness>
            <idno type="RISM">E-Sc 5-2-25, 5-20v</idno>
          </witness>
          <witness>
            <idno type="RISM">E-Sc 5-2-25, 76v-77v, 124-128 (Extraits)</idno>
          </witness>
          <witness>
            <idno type="RISM">F-SDI 42, 1-33v</idno>
          </witness>
          <witness>
            <idno type="RISM">GB-Ob Canon. Misc. 42, 184-185 (Extraits)</idno>
          </witness>
          <witness>
            <idno type="RISM">I-BREs D 21, 185v-186v (Extraits)</idno>
          </witness>
          <witness>
            <idno type="RISM">I-CATc D 39, 157-189</idno>
          </witness>
          <witness>
            <idno type="RISM">I-Fl Conv. Soppr. 388, 34v-52v (Extraits)</idno>
          </witness>
          <witness>
            <idno type="RISM">I-Fr 734, 74-101</idno>
          </witness>
          <witness>
            <idno type="RISM">I-Ma D. 5 inf., 52-77v</idno>
          </witness>
          <witness>
            <idno type="RISM">I-Ma I. 20 inf., 36v-39 (Extraits)</idno>
          </witness>
          <witness>
            <idno type="RISM">I-PEc 1013, 5-45v</idno>
          </witness>
          <witness>
            <idno type="RISM">I-PIu 606 (IV.9), I/1-50</idno>
          </witness>
          <witness>
            <idno type="RISM">I-Rvat lat. 5322, 1-48</idno>
          </witness>
          <witness>
            <idno type="RISM">I-Rvat Reg. lat. 1146, 7-8 (Extraits)</idno>
          </witness>
          <witness>
            <idno type="RISM">I-Sc L.V.30, 91v-119</idno>
          </witness>
          <witness>
            <idno type="RISM">I-TRE without shelfmark, 15-32v</idno>
          </witness>
          <witness>
            <idno type="RISM">I-Vnm Lat. Cl. VIII.85 (3579), 1-10 (Extraits)</idno>
          </witness>
          <witness>
            <idno type="RISM">US-Cn Case Ms. 54.1, 10v-33</idno>
          </witness>
          <witness>
            <idno type="RISM">US-Wc ML 171 J 6 Case, hv-47</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MARLUC10001">
        <pb n="[68]"/>1. EPISTOLA MARCHETI DE PADUA</p>
      <p xml:id="MARLUC10002">2. Magnifico militi et potenti, domino suo, Domino Raynerio Domini
        Zacharie de Urbeveteri, illustris principis Domini Iohannis, clare et excelse memorie Domini
        Karoli Regis Ierusalem et Sicilie gloriosi filii, Comitis Gravine et honoris Montis Sancti
        Angeli Domini, in provincia Romandiole Vicario Generali, Marchetus de Padua se ipsum paratum
        ad omnia genera mandatorum.</p>
      <p xml:id="MARLUC10003">3. Gloriosus, inter apostolos princeps, Petrus, pastor ovium, rector
        ecclesie sacrosancte, vicarius Yhesu Xpisti et celestis claviger paradisi, obedientiam
        tamquam virtutum omnium contentivam in sua Epistola imperat Xpisti fidelibus quoad omnes
        firmiter observare:</p>
      <p xml:id="MARLUC10004">4. Obedientes estote, Carissimi, inquit, omni humane creature propter
        Deum, sive regi tamquam preexcellenti, sive ducibus tamquam ab eo missis;</p>
      <p xml:id="MARLUC10005">5. cuius doctrinam humiliter imitando, cum michi inter musicos minimo
        mandaverit Vestra Nobilitas, <pb n="[70]"/>quam ad regimen tante provincie Maiestas Regia
        destinavit, Lucidarium plane musice componere, seu opus quo universi musici et cantores
        scirent rationabiliter in plana musica quid cantarent, deberem iuxta meum modulum
        compilare.</p>
      <p xml:id="MARLUC10006">6. Infrascriptum opus composui adiuvante me Fratre Syphante de
        Ferraria Ordinis Predicatorum, tam circa libri ordinem quam etiam ipsi libro necessarias
        suas phylosophicas rationes,</p>
      <p xml:id="MARLUC10007">7. quod quidem Vestre duxi Magnificentie presentandum ad laudem et
        gloriam Conditoris, Cui in celestibus Sanctus, Sanctus, Sanctus cantant quotidie yerarchie
        angelice.</p>
      <p xml:id="MARLUC10008">8. EXPLICIT EPISTOLA</p>
      <p xml:id="MARLUC10009">
        <pb n="[72]"/>1. INCIPIT LUCIDARIUM MARCHETI DE PADUA IN ARTE MUSICE PLANE</p>
      <p xml:id="MARLUC10010">2. TRACTATUS PRIMUS ET CAPITULUM PRIMUM</p>
      <p xml:id="MARLUC10011">DE INVENTIONE MUSICE</p>
      <p xml:id="MARLUC10012">3. Qualiter Pytagoras adinvenit musicam memorat Macrobius libro
        secundo post principium.</p>
      <p xml:id="MARLUC10013">4. Cum, inquit, casu preteriret in publico, fabros ignitum ferrum
        ictibus maleantes audivit, atque in aures eius sonum sub certo reddentes ordine repente
        reciderunt, in quibus gravitati acumina consonabant, ut utrumque ad audientes sub statuta
        divisione remearet et ex variis impulsibus sibi consonantia nasceretur.</p>
      <p xml:id="MARLUC10014">5. Fecitque fabros mutare maleos, quibus mutatis diversitas sonorum ab
        hominibus recedens maleos sequebatur.</p>
      <p xml:id="MARLUC10015">
        <pb n="[74]"/>6. Cumque diversitates ponderis in singulis annotasset, maiores maleos fieri
        imperavit, et ex maleis ad fides evertit examen, et intestina ovium vel bovum nervos tam
        variis ponderibus illigatis tetendit qualia prius in maleis fuisse didicerat; talisque
        cantus evenit qualem prior observantia promiserat adiecta dulcedine, quam natura sonora
        prestabat fidium.</p>
      <p xml:id="MARLUC10016">7. Sicque Pytagoras tanti secreti compos deprehendit numeros quibus
        soni consoni nascerentur, et hiis proportionatis ut ibi tinnierat ad edificandam musicam
        profecit.</p>
      <p xml:id="MARLUC10017">8. Hec ibi.</p>
      <p xml:id="MARLUC10018">9. Verum ipse fidibus et cantu usus est, prout ait Tulius libro quarto
        Questionum Tusculanarum, ubi ait quod Pytagorici cum carminibus soliti esse dicuntur et
        precepta quedam tradere occultius et mentem suam <pb n="[76]"/>a cogitationum intentione
        cantu fidibusque ad tranquillitatem transducere.</p>
      <p xml:id="MARLUC10019">1. CAPITULUM SECUNDUM</p>
      <p xml:id="MARLUC10020">DE PULCRITUDINE MUSICE</p>
      <p xml:id="MARLUC10021">2. Pulcrior in artibus musica est, de qua Remigius: Magnitudo musice
        capit omne quod vivit et quod non vivit; hanc concentus angelorum, archangelorum,
        sanctorumque omnium ante conspectum Dei Sanctus, Sanctus dicentes sine fine decantant.</p>
      <p xml:id="MARLUC10022">3. De hac Boetius in prologo suo: Nichil enim est tam proprium
        humanitati quam remitti dulcibus modis, astringi contrariis; et id non modo in singulis vel
        studiis vel etatibus tenet, verum per cuncta diffunditur studia, et infantes ac iuvenes
        necnon et senes ita naturaliter modis musicis affectu quidem spontaneo adiunguntur, ut nulla
        sit omnino etas, <pb n="[78]"/>que a delectatione dulcis cantilene disiuncta sit.</p>
      <p xml:id="MARLUC10023">4. Inter ceteras arbores admirabilior musica est, cuius rami sunt
        pulcre proportionati per numeros, flores eius sunt species consonantiarum, fructus eius sunt
        armonie dulces per ipsas consonantias ad effectum producte.</p>
      <p xml:id="MARLUC10024">5. De ipsa Bernardus: Una est musica universalis, cuius magnitudo nutu
        divino capit, movet, et continet omnia, que in celi motu sunt, et que in terra et in mari et
        in voce hominum et animalium et per incrementa corporum et annos et dies et tempora
        consistunt.</p>
      <p xml:id="MARLUC10025">1. CAPITULUM TERCIUM</p>
      <p xml:id="MARLUC10026">DE UTILITATE MUSICE</p>
      <p xml:id="MARLUC10027">2. Isidorus: Sine musica nulla disciplina potest esse perfecta; nichil
        enim sine illa.</p>
      <p xml:id="MARLUC10028">
        <pb n="[80]"/>3. Legitur quod David citharam cum percutiebat, Saul minus vexabatur a
        spiritu, et hoc erat ob dulcedinem musicalis soni.</p>
      <p xml:id="MARLUC10029">4. Legitur etiam quod Helyseus propheta, cum esset interrogatus a
        rege, intellexit in se tunc non habere spiritum prophetie, et iussit sibi psalterium adduci;
        et cum psallere incepisset, cognovit spiritum prophetie in eum mox descendisse, et
        prophetavit.</p>
      <p xml:id="MARLUC10030">5. Videmus namque quotidie de utilitate musice,</p>
      <p xml:id="MARLUC10031">6. nam preliantes robustiores fiunt in preliis audientes sonum tubarum
        et aliorum instrumentorum; similiterque animalia letantur ob ipsum sonum.</p>
      <p xml:id="MARLUC10032">7. Medici quoque motum pulsus rarum et densum esse per ipsam
        diiudicant musicam.</p>
      <p xml:id="MARLUC10033">8. Unde dicebat Pytagoras hunc mundum per musicam conditum esse et
        gubernari posse, <pb n="[82]"/>quia quicquid loquimur vel intrinsecus venarum pulsibus
        commovetur per musicos rithimos armonie virtutibus probatur associatum esse.</p>
      <p xml:id="MARLUC10034">9. Boetius: Nulla enim magis ad animum de disciplinis via quam auribus
        patet.</p>
      <p xml:id="MARLUC10035">1. CAPITULUM QUARTUM</p>
      <p xml:id="MARLUC10036">DE IUDICIO MUSICE</p>
      <p xml:id="MARLUC10037">2. Non est iudicium musice solum in sono, quia sensus auditus potest
        falli, ut et ceteri sensus corporis; nam fallitur sensus visus si rectum lignum in aqua
        ponatur, quia conspicitur oculis tortuosum.</p>
      <p xml:id="MARLUC10038">3. Fallitur etiam sensus auditus sepius cum delectatur in sono ab omni
        ratione et proportione remoto.</p>
      <p xml:id="MARLUC10039">4. Ob hoc dicebat Boetius: Sicut non sufficit in visu conspici colores
          <pb n="[84]"/>et formas nisi etiam investigetur que sit eorum proprietas, sic non sufficit
        tantum cantilenis delectari nisi etiam investigetur qualiter proportiones vocum inter se
        disiuncte sint.</p>
      <p xml:id="MARLUC10040">5. Iudicium igitur et proprietas musice est ratio numerorum, que in
        ipsa cuncta dispensat et quasi domina imperat; nam Remigius: Veritas musice est in numeris
        proportionum.</p>
      <p xml:id="MARLUC10041">1. CAPITULUM QUINTUM</p>
      <p xml:id="MARLUC10042">QUID SIT MUSICA</p>
      <p xml:id="MARLUC10043">2. Musica est ars spectabilis et suavis, cuius sonus in celo et in
        terra modulatur.</p>
      <p xml:id="MARLUC10044">3. Item musica est scientia que in numeris, proportionibus,
        consonantiis, coniunctionibus, mensuris, et quantitatibus consistit.</p>
      <p xml:id="MARLUC10045">4. Guido: Musica est motus vocum per arsim et thesim, hoc est per
        elevationem et depositionem.</p>
      <p xml:id="MARLUC10046">
        <pb n="[86]"/>1. CAPITULUM SEXTUM</p>
      <p xml:id="MARLUC10047">UNDE DICATUR MUSICA</p>
      <p xml:id="MARLUC10048">2. Musica dicitur a moys, quod est aqua, eo quod iuxta aquas inventa
        fuerit, ut Remigius refert; quia sicut aqua non potest tangi quin moveatur, sic nec musica
        quin audiatur.</p>
      <p xml:id="MARLUC10049">3. Inquit enim ipse: Moys genus est quod aquam signat.</p>
      <p xml:id="MARLUC10050">4. Multum enim iuvat aqua sonum musicum, ut probabiliter apparet in
        fistulis organalibus, que implentur aqua ut sonum reddant.</p>
      <p xml:id="MARLUC10051">1. CAPITULUM SEPTIMUM</p>
      <p xml:id="MARLUC10052">DE DIVISIONE MUSICE</p>
      <p xml:id="MARLUC10053">2. Quamvis omnis modulatio vocis et soni ac etiam quicquid ab auditu
        percipitur musica sit, quia per ipsam de eis redditur ratio, tamen sciendum est quod musica
        nomen generis est, et diffinitio <pb n="[88]"/>supra data de ipsa diffinitio generis
        est.</p>
      <p xml:id="MARLUC10054">3. Et quia genus est quod habet species, ideo est sciendum quod
        musicarum alia armonica, alia organica, et alia rithimica dicitur, de quibus omnibus est
        propositum breviter demonstrare.</p>
      <p xml:id="MARLUC10055">4. Sed quia armonica prima dicitur, eo quod in voce hominis seu ab
        ipso homine naturaliter sit formata, iccirco quid sit ipsa primo videndum est.</p>
      <p xml:id="MARLUC10056">1. CAPITULUM OCTAVUM</p>
      <p xml:id="MARLUC10057">DE MUSICA ARMONICA</p>
      <p xml:id="MARLUC10058">2. Musica armonica est illa que fit per sonum qui est vox, hoc est per
        voces hominum et animalium.</p>
      <p xml:id="MARLUC10059">3. Ut autem predicta diffinitio videatur, dicendum est quid sit sonus
        qui est vox, in quo constituitur musica armonica prelibata.</p>
      <p xml:id="MARLUC10060">
        <pb n="[90]"/>4. Quantum enim ad omnia alia convenit cum duabus aliis musicis, nam quecumque
        per ipsam cantari possunt per organicam musicam et rithimicam possunt etiam modulari, solum
        enim in hoc differt ab eis, quia ipsa sola per sonum fit qui est vox hominis seu
        animalis.</p>
      <p xml:id="MARLUC10061">1. CAPITULUM NONUM</p>
      <p xml:id="MARLUC10062">DE SONO QUI EST VOX</p>
      <p xml:id="MARLUC10063">2. Sonus qui est vox est sonus aeris spiritu verberati, sensibilis
        auditu, solum in naturalibus instrumentis animalis formatus.</p>
      <p xml:id="MARLUC10064">3. Instrumenta enim naturalia vocis dicimus quod ad plus sunt sex,
        scilicet pulmo, guttur, palatum, lingua, dentes anteriores, et labia, licet sine quibusdam
        ex istis quedam animalia possint formare vocem, scilicet aves, que non habent dentes, sed
        necessaria instrumenta omnino ad formandam vocem sunt pulmo, guttur, palatum, et labia; sine
        istis enim sonus qui est vox nullatenus esse potest.</p>
      <p xml:id="MARLUC10065">
        <pb n="[92]"/>4. Primo enim anhelitus a pulmone procedit; secundo per medium gutturis
        transit; tercio palatum ferit, quod ipsum retinet; quarto a lingua scinditur, ut
        diversificetur; quinto per tactum ipsius lingue contra dentes discernitur quid homo
        proferat; sexto a labiis moderatur.</p>
      <p xml:id="MARLUC10066">5. Post hec vox est.</p>
      <p xml:id="MARLUC10067">1. CAPITULUM DECIMUM</p>
      <p xml:id="MARLUC10068">UNDE DICATUR VOX</p>
      <p xml:id="MARLUC10069">2. Vox dicitur a vocando, sicut dux a ducendo.</p>
      <p xml:id="MARLUC10070">3. Item vox dicitur eo quod vota cordis promat;</p>
      <p xml:id="MARLUC10071">4. unde Phylosophus: Sunt enim, que sunt in voce, earum, que sunt in
        anima, passionum note.</p>
      <p xml:id="MARLUC10072">
        <pb n="[94]"/>5. Et ob hoc recte appellatur nota illa que figuratur et a voce profertur,</p>
      <p xml:id="MARLUC10073">6. nam ipsa est quoddam signum manifestans visui qualiter eam proferre
        debeamus.</p>
      <p xml:id="MARLUC10074">1. CAPITULUM UNDECIMUM</p>
      <p xml:id="MARLUC10075">DE DISTINCTIONE VOCUM</p>
      <p xml:id="MARLUC10076">2. Notandum est quod vocum alia articulata et litterata, alia
        inarticulata illiterata, alia articulata illiterata, et alia inarticulata et litterata
        dicitur.</p>
      <p xml:id="MARLUC10077">3. Vox articulata et litterata est que intelligi et scribi potest, ut
        Petrus et Martinus.</p>
      <p xml:id="MARLUC10078">4. Inarticulata illiterata vox est que nec intelligi nec scribi
        potest, ut rugitus leonis et mugitus bovis.</p>
      <p xml:id="MARLUC10079">5. Articulata illiterata vox est que intelligi potest et scribi non
        valet, ut sibili hominum et gemitus infirmorum.</p>
      <p xml:id="MARLUC10080">
        <pb n="[96]"/>6. Licet enim scribi non possint ista talia, tamen affectus eorum intelligi
        potest, nam per sibilum hominis mitigationem alicuius animalis vel eius vocationem
        intelligimus, per gemitum quoque infirmorum dolorem imaginamur.</p>
      <p xml:id="MARLUC10081">7. Inarticulata litterata vox est que intelligi non potest et tamen
        scribi, ut per voces avium proferentium cra cra, cuius prolationis effectum, licet scribi
        possit, penitus ignoramus.</p>
      <p xml:id="MARLUC10082">8. De quibus solum articulatam et litteratam vocem, que intelligi et
        scribi potest, dicimus ad musicam armonicam pertinere.</p>
      <p xml:id="MARLUC10083">1. CAPITULUM DUODECIMUM</p>
      <p xml:id="MARLUC10084">DE MUSICA ORGANICA</p>
      <p xml:id="MARLUC10085">2. Musica organica est, que fit per sonum qui non est vox, et tamen
        cum anhelitu hominis seu aeris fit, ut in tubis, cimellis, fistulis, organis, et hiis
        similibus;</p>
      <p xml:id="MARLUC10086">
        <pb n="[98]"/>3. ad quam diffinitionem intelligendam videamus quid sit sonus qui non est
        vox.</p>
      <p xml:id="MARLUC10087">1. CAPITULUM TERCIUM DECIMUM</p>
      <p xml:id="MARLUC10088">DE SONO QUI NON EST VOX</p>
      <p xml:id="MARLUC10089">2. Sonus qui non est vox formari potest etiam sine naturalibus
        instrumentis, solum enim cum anhelitu et impulsu aeris verberati, sicut patet in omnibus
        instrumentis artificialibus</p>
      <p xml:id="MARLUC10090">3. in quibusdam enim fit talis sonus cum quodam anhelitu, sicut in
        tuba et organo.</p>
      <p xml:id="MARLUC10091">4. Et quia sonus qui est vox plus continet de perfectione quam sonus
        qui non est vox, ideo potest etiam per talem sonum quoddam instrumentum pulsari, sicut tuba
        et cimella, et tunc in quantum in dictis instrumentis est dicitur esse sonus qui non est
        vox,</p>
      <p xml:id="MARLUC10092">5. et talis sonus qui non est vox, actus cum impulsu et anhelitu aeris
        in instrumentis predictis et similibus, dicitur solum ad organicam pertinere.</p>
      <p xml:id="MARLUC10093">
        <pb n="[100]"/>6. Sonus vero qui non fit cum anhelitu, sed ex reverberatione aeris propter
        percussionem, est quicquid auditur sensibile extra predicta, ut pulsus cordarum,
        tintinnabuli, strepitus pedum, et hiis similia, et talis sonus non vox dicitur ad rithimicam
        musicam pertinere.</p>
      <p xml:id="MARLUC10094">1. CAPITULUM QUARTUM DECIMUM</p>
      <p xml:id="MARLUC10095">DE MUSICA RITHIMICA</p>
      <p xml:id="MARLUC10096">2. Musica rithimica est que fit per sonum qui non est vox, et talis
        sonus fit sine anhelitu, ut supra monstratum est, ut in monacordo, psalterio, tintinnabulo,
        et hiis similibus.</p>
      <p xml:id="MARLUC10097">1. CAPITULUM QUINTUM DECIMUM</p>
      <p xml:id="MARLUC10098">DE DIVISIONE MUSICE</p>
      <p xml:id="MARLUC10099">2. Istarum autem trium musicarum alia plana et alia mensurata
        dicitur.</p>
      <p xml:id="MARLUC10100">3. Musica plana dicitur quilibet cantus qui absque temporis mensura et
        limitatione <pb n="[102]"/>notularum figuratur et cantatur, sed ut libet cuicunque et signat
        et profert.</p>
      <p xml:id="MARLUC10101">4. Musica mensurata est quilibet cantus tempore mensuratus, cuius
        figure sunt omnes limitate nomine, figura, et quantitatis essentia, quibus mensurate artamur
        cantare cantus qui sunt talibus notulis situati, quam quidem quantitatem augere non possumus
        nec diminuere secundum formas et ipsarum nomina figurarum.</p>
      <p xml:id="MARLUC10102">5. De hac enim mensurata ad presens non intendimus, quia in quodam
        alio nostro opere de ipsa et de suis accidentibus proposuimus non semiplene tractare, Domino
        concedente.</p>
      <p xml:id="MARLUC10103">6. Dictum est superius quod musica est scientia que in numeris,
        proportionibus, consonantiis, coniunctionibus, mensuris, et quantitatibus consistit, de
        quibus omnibus est videndum.</p>
      <p xml:id="MARLUC10104">1. CAPITULUM SEXTUM DECIMUM</p>
      <p xml:id="MARLUC10105">DE GENERE GENERALISSIMO ET SPECIE SPECIALISSIMA IN MUSICA</p>
      <p xml:id="MARLUC10106">2. Genus generalissimum in musica est ratio cantandi generalis, non
        determinata <pb n="[104]"/>ad aliquem specialem modum sed comprehendens omnem modum
        cantandi, sive sit illud quod cantatur armonicum, sive sit organicum, sive sit rithimicum,
        sive sit etiam planum sive mensuratum, que omnia sunt species generis supradicti,</p>
      <p xml:id="MARLUC10107">3. que etiam species in alias species dividuntur, scilicet in
        cromaticum, dyatonicum, et enarmonicum, que sunt species specialissime, eo quod in
        ultimiores species non dividuntur, sicut species hominis, que species specialissima est.</p>
      <p xml:id="MARLUC10108">4. Multipliciter tamen adducitur species hominis, licet specialissima,
        pro genere, cum fit mentio de toto humano genere, et sic hee species, scilicet cromatice,
        dyatonice, et enarmonice, licet species specialissime sint, tamen pro generibus
        universaliter ponuntur in musica.</p>
      <p xml:id="MARLUC10109">5. Et quia de dictis cromatico, dyatonico, et enarmonico non posset
        plene tractari nisi de tono prius videretur, cum ipsa sint semitonia, <pb n="[106]"/>iccirco
        primo videndum est quid sit tonus et quomodo per numeros dividatur.</p>
      <p xml:id="MARLUC10110">6. EXPLICIT TRACTATUS PRIMUS</p>
    </body>
  </text>
</TEI>

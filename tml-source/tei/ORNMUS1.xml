<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Musice active micrologus liber primus</title>
        <title type="abbrev">ORNMUS1</title>
        <author><persName>Ornithoparchus, Andreas</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Beth Garfinkel</persName>
        </respStmt>
        <respStmt>
          <resp>Corrector</resp>
          <persName>Jessica Sisk</persName>
        </respStmt>
        <respStmt>
          <resp>Corrector</resp>
          <persName>Peter Slemon</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2006">2006</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Musice active micrologus</emph>, 2nd ed. (Leipzig: Valentin Schumann, 1517; reprint
          ed., New York: Dover, 1973), ff. Airâ€“Eijv. </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ORNMUS10001">
        <pb n="[f.Air]"/>Musice Actiue</p>
      <p xml:id="ORNMUS10002">Micrologus Andree Ornitoparchi Ostrofranci Meyningensis, Artium
        Magistri, Libris Quattuor digestus. Omnibus Musicae studiosis non tam vtilis quam
        necessarius.</p>
      <p xml:id="ORNMUS10003">Laurentius Thurschenreutinus Ad studiosum</p>
      <p xml:id="ORNMUS10004">Musices Lectorem.</p>
      <p xml:id="ORNMUS10005">Musica: quam rursus mediatis purgauerit author: <lb/>Iam redit ante
        oculos: lector amice: tuos. <br/>Iam redit ante oculos, Lypsick excussa Schumanni <lb/>Arte
        Valentini: qui bene pressit eam. <br/>Arte Valentini facta est nitidissima tota: <lb/>Et
        tibi Arionios afferet illa sonos.</p>
      <p xml:id="ORNMUS10006">[Ornithoparchus, f.Air; text: ORPHEVS, EVRIDICE, DISCANTVS, TENOR] <figure>
          <graphic url="/images/ORNMUS1_01GF.gif"/>
        </figure></p>
      <p xml:id="ORNMUS10007">
        <pb n="[f.Aiv]"/>Nicolaus Marescalcus Thurius.</p>
      <p xml:id="ORNMUS10008">Utriusque Juris doctor, In Musicen Andree Ornithoparchi.</p>
      <p xml:id="ORNMUS10009">Attica si quid habet, vel si quid Romula musa, <br/>Si quid Jessee:
        sacra camena lyre. <lb/>Ingenio clarus dedit Ornitoparchus et arte, <br/>Connectens paruo:
        dogmata multa: libro. <lb/>Addidit ille Typos: ne res obscura moretur, <br/>Auribus atque
        oculis: vtilis vsque placet. <lb/>Ergo age qui veras, facilesque ad neumata leges <br/>Scire
        cupis, mox huc: empturienter ades.</p>
      <p xml:id="ORNMUS10010">Philippus Surus Miltenburgensis.</p>
      <p xml:id="ORNMUS10011">Artium Magister ad Lectorem Musice studiosum.</p>
      <p xml:id="ORNMUS10012">Si tua musarum, dignaris corpora cetu, <lb/>Atque scius Cytharis:
        semper adesse cupis, <br/>Hunc pete: prebebit studiosa Pallade cunctos <lb/>Accessus,
        facilesque illius artis opes. <br/>Nempe hec tellurem, pontum, volucresque, ferasque
        <lb/>Astra, deos, homines, Musica auerna rapit. <br/>Aere quidem paruo venit hec charissime
        lector. <lb/>Ergo [luras] faxis neu videaris [ovos]</p>
      <p xml:id="ORNMUS10013">
        <pb n="[f. Aijr]"/>Spectabilibus preclarisque viris Lunenburgensis reipublice moderatoribus
        oculatissimis: Andreas Ornitoparchus</p>
      <p xml:id="ORNMUS10014">Meyningensis Liberalium disciplinarum Magister. Salutem</p>
      <p xml:id="ORNMUS10015">Socratem illum: quem Clarij oraculum dei sapientissimum predicauit:
        dicere solitum legimus. Pectora hominum fenestrata esse oportere: nec ocultos habere sensus.
        Quod si nobis hodie obtigisset: patres amplissimi profecto beneuolentiam erga vos,
        vestrosque, palam videretis meam. Sed quoniam sermo animorum sit index Nec nisi aut verbis,
        aut scriptis homines: abstrusos hominum conatus cognoscatis: Absentis scripta, non secus ac
        coram loquentis verba: equis animis suscipiatis queso. Nec mihi surgunt criste: Nec
        crescentem tumidis inflo sermonibus vtrem, Sed integritas vestra facit, Comitas facit,
        religio facit (qua pre ceteris borealibus: qui Baltica accolunt littora: clari estis) quod
        concinentie disciplinam: quam greci Musicen dicunt: Christiane religionis altricem, morum,
        probitatis, rerum publicarum denique: si Priscis fides vlla prestanda est: parentem,
        tractare tentauerim, Uela insanis vndis crediderim. [Arrogantie ac assentationis excusatio.
        in marg.] Zoilis atque Thersitis in me seuiendi copiam dederim. Uarias regiones: non citra
        rerum mearum iacturam: eius rei inquirende gratia accesserim, pro quiete lassitudinem, pro
        solatio tribulationem, pro gloria contumeliam, pro abundantia inopiam sepe (vt fit)
        sustinuerim. Sed hec omnia: viri maximates: leuia visa sunt. Ut dormitantibus ceteris: quos
        vestra respublica fouet: ipse inprimis vestre, et subinde toti Germane iuuentuti hac in re
        prodessem, mores componerem, atque per honesta musice solatia, ab illicitis conatibus
        reuocatos: ad seria paulatim studia adulescentes incitarem, Nam et Socrates, et Plato,
        Pythagoricique omnes iuuenes iuuenculasque in musicis erudiri: non ad lasciuie incitamenta:
        quibus ars ipsa vilescit: Sed ad motus animi sub regula, rationeque modurandos communi lege
        sanxerunt. [Socrates. Plato. Pythagorici. in marg.] Cum enim inquieta sit iuuenum natura,
        oblectamentorumque per omnia cupida, et ob id seueriorem non suscipiat disciplinam: sub
        honesta Musice voluptate, ad ea ducatur solatia: que honestam valeant oblectare senectutem.
        Sed inter ea, quibus se oblectare humanus solet animus, Quod maius, quod salubrius, quod
        honestius musica sit: inuenio nihil. Cuius tanta vis est: vt nec sexum repellat, nec etatem,
        Et: vt est apud Macrobium reconditissime scientie virum: nullum tam immite, tamque asperum
        pectus sit, quod non oblectamentorum eius moueatur affectu, Curas enim abigit, clementiam
        suadet, iras et reprimit et suggerit, arteis alit, [Macrobius. in marg.] concordiam nutrit,
        Heroum mentes ad facta fortia accendit, cohibet vitia virtutes et gignit, et ornat genitas,
        mores componit. Inter omnia enim que sensum patiuntur, id solum mores obtinet: quod auribus
        obuium est: quemadmondum in Musicis problematibus diffusius Arestotiles declarat. Hic
        Agamemnon <pb n="[f.Aijv]"/>imperator, ad bellum Troianum iterus, auctore Philelpho, musicum
        domi reliquit, qui Clitemnestram coniugem per muliebrium virtutum laudes, ad pudicitiam,
        probitatemque coniugalem cantu hortaretur. [Philelphus in conuiuijs. in marg.] Quare non
        prius illam ab Aegistho vicia tam ferunt: quam is e medio musicum: qui adulterium
        impediebat: impie sustulisset. [Quintilianus. in marg.] Sed et Licurgus: quamuis
        seuerissimarum legum Lacedemonijs suis Auctor esset: Musices studium egregie videtur
        amplexatus, scribit Quintilianus, Transeo veteres illos philosophos, ita enim quam sapientes
        dici maluerunt: qui in hac vna: tamquam Gazophilatio quodam: summam studiorum suorum
        reposuerunt. Transeo Reges et principes: qui ob mirandam artis huius dulcedinem, immensa
        auri pondera conterunt. [Aristoteles. in marg.] Transeo denique religiosissimos quosque: qui
        et si ab omnibus terrenis voluptatibus sint alieni: in hac tamen vna, tanquam diuino quodam
        oblectamento, iugiter persistunt. [Rostochium. in marg.] Que cum pia sit, iucunda sit,
        celestis sit: naturam habens et divinam, et pulchram, et beatam, libellum hunc: quo omnis
        actiue musice nodositas explicatur: apud Rostochium Baltice ore celebre Gymnasium, prima
        fetura natum: et iam in tribus preclaris Germanie Academijs: Tubingensi, Heydelbergensi ac
        Moguntino: maiorum censura emendatum, ac publice lectum: vestre vrbis ingenuis
        adulescentulis dicare statui. [Tubinga. Heydelberga. Moguntia. in marg.] Ut horum meritis
        posteritas adiuta, non mihi, sed ipsis tanquam mouentibus causis: iura gratiarum persoluat.
        Quamobrem: patres oculatissimi: prudentiam vestram oro (vos saltem, vt exorator siem finite)
        Ut et libellum hunc, pium magis quam iucundum, non temeritate sed pietate in lucem editum,
        vestrisque filijs dicatum: amicis oculis inspicere, et vt eundem pie ac humaniter fouere,
        digenemini. Styli humilitatem, ac libri paruitatem non dedignantes: ieiunis enim, non
        delicatis (licet et ipsi quod suo conducat stomacho, in eo inueniant) scriptus est. Insuper
        cum paruos parua, ac magnos magna deceant: paruus sum, parua do: maiora polliceor, quum
        factus fuero maior. Ualete felices viri tum ornatissimi tum prudentissimi.</p>
      <p xml:id="ORNMUS10016">Prefatio in operis diuisionem.</p>
      <p xml:id="ORNMUS10017">Quom sit vtilius multo, pauca idonea effundere, quam multis inutilibus
        pregrauari, [Justinianus in marg.] vt imperatoria scribit maiestas hoc Flacci Uenusini
        carmine commonefacta, Quicquid precipies esto breuis, vt cito dicta, Percipiant animi
        dociles teneantque fideles. [Horatius. in marg.] Hinc breuissimis quibusdam regulis, actiue
        musice precepta: et si non omnia, potissima tamen: ex varijs autorum libris: in vnum
        colligere decreuimus. Omnium enim habere notitiam ac in nullo penitus peccare, diuinitatis
        potius, quam humanitatis est indicium, Quos aut hac in re duces sectatus sum, et quorum
        patrocinio fretus potissimum, ij sunt.</p>
      <p xml:id="ORNMUS10018">Theorici <br/>Boetius Romanus <lb/>Plutarchus Cheroneus <br/>Diuus
        Augustinus <lb/>Franchinus Gafforus <br/>Ualla Placentinus <lb/>Faber Stapulensis</p>
      <p xml:id="ORNMUS10019">Practici <br/>Guido Aretinus <lb/>Joannes Pontifex romanus <br/>Diuus
        Bernardus <lb/>Beatus Gregorius <br/>Berno Abbas <lb/>Joannes Tinctoris</p>
      <p xml:id="ORNMUS10020">
        <pb n="[f.Aiijr]"/>Verborum igitur ambage postergata, breuitati studentes, que certitudinis
        est mater Omnem actiuam musicam libris quattuor (tot enim constat partibus) duximus
        enodandam. Quorum primus plani cantus principia declarabit, Mensuralem alter, Tertius
        accentum: At contra punctum (ceu partium aliarum moderatorem ac parentem) loco postremo
        liber quartus enodabit. Singulorum insuper capita librorum, prout ordo dederit: suis queque
        locis explicabuntur.</p>
      <p xml:id="ORNMUS10021">Musice Ornitoparchiane liber Primus</p>
      <p xml:id="ORNMUS10022">Plani cantus principia declarans.</p>
      <p xml:id="ORNMUS10023">Henrici Cotheri Brunopolitani.</p>
      <p xml:id="ORNMUS10024">Argumentum libri Primi.</p>
      <p xml:id="ORNMUS10025">Carmina pontificum monstrat: sua munera: primus.</p>
      <p xml:id="ORNMUS10026">Fac animum haud lateant lector amice tuum,</p>
      <p xml:id="ORNMUS10027">De Musice diffinitione/ diuisione.</p>
      <p xml:id="ORNMUS10028">vtilitate ac eius inuentoribus.</p>
      <p xml:id="ORNMUS10029">Caput Primum.</p>
      <p xml:id="ORNMUS10030">ARtem modulatoriam: qua nil dulcius in terris: scripturi: Ne ex paruo
        errore magnus consurgat, a diffinitione (qua omnium rerum natura cognoscitur) sumamus
        exordium, a facilioribus, vt conuenientior disciplina fiat, incipientes. [beatus Thomas. in
        marg.] Unde et a genere: potestate eius explicata, ad speciuoca magis progrediamur.
        Generaliter primum: inde facta diuisione: singulum eorum specialiter describendo.</p>
      <p xml:id="ORNMUS10031">Generalis musice descriptio.</p>
      <p xml:id="ORNMUS10032">Est autem musica (vt Franginus Gafforus Laudensis: libro primo
        capitulo tertio Theorice sue scribit) Modulationis peritia in sono cantuque consistens.
        [Franchinus in marg.] Sono dico: propter eam: quam celestium orbium motus efficiunt,
        musicam. Cantu vero, ne eam: qua nos vtimur, diffinitione secludam.</p>
      <p xml:id="ORNMUS10033">Musice diuisio</p>
      <p xml:id="ORNMUS10034">Musicam tripartitam esse, Boetius: [Boetius. in marg.] cui inter
        latinos Musice scriptores primi honores debentur: libro primo Musice sue, capitulo secundo
        ostendit: Mundanam scilicet, Humanam: ac Instrumentalem.</p>
      <p xml:id="ORNMUS10035">
        <pb n="[f.Aiijv]"/>De musica Mundana</p>
      <p xml:id="ORNMUS10036">Cum excogitasset deus: quem cuncta ad Harmoniam fabricasse Plutarchus
        [Plutarchus. in marg.] contendit: mundum hunc constituere mobilem: necessum fuit: vt anima
        agentem ac mouentem super adderet, non enim a seipsis, nisi animata mouentur corpora:
        [Franchinus. in marg.] inquit Franchinus libro primo. Theorice capitulo primo. Motus autem
        ille, quoniam velocissimus est, ac regularissimus, sine sono non fit. Ex ipso enim
        circumductu orbium: sonum fieri necesse est, scribit Macrobius libro secundo super Somnio
        Scipionis: [Macrobius. in marg.] Nec obmisit Boetius cum dixit. Qui fieri potest, vt tam
        velox mundi machina, tacito silentique cursu moueatur. Non potest ab hac celi vertigine
        ratus ordo modulationes absistere. Natura etiam fert: inquit Romane eloquentie princeps
        Cicero libro sexto de republica. [Boetius. in marg.] Ut extrema ex altera parte grauiter: ex
        altera vero acute sonent. Est igitur Musica mundana Harmonia, [Cicero. in marg.] syderum
        motu, atque sperarum impulsu, causata. Hanc ex celorum concentu, elementorum nexu, atque
        temporum varietate, deprehensam esse: Lodouicus Celius Rodiginus, lectionum antiquarum libro
        quinto capitulo vicesimo quinto scribit. [Celius Rodiginus. in marg.] Recte igitur Dorilaus
        philosophus mundum esse organum dei dixerit. Cur autem ad aures nostras non perneniat sonus
        illius. secundum Plinium causa est: quoniam immensus aurium sensum excedit sonitus.
        [Dorilaus. Plinius. in marg.]</p>
      <p xml:id="ORNMUS10037">De musica Humana.</p>
      <p xml:id="ORNMUS10038">Humana musica est: diversorum in vno composito elementorum
        concordantia, qua spiritualis natura corporee iungitur: ac rationalis cum irrationali
        concordia copulatur, que ex corporis et anime connexu procedit. Non enim ea, qua anima
        corpori iungitur amicitia, corporeis ligatur vinculis: sed virtualibus: ex humorum
        proportione causatis. Quid enim anime potestates, [Celius. in marg.] inquit Celius: tam
        dissentaneas ac compugnantes sepe conspirare facit: Quid corporis elementa conciliat, Que
        alia vis, spiritalem vigorem mentis compotem: mortali ac terrene compagi fermentat atque
        conglutinat: quam musica illa: quam vnusquisque in seipsum descendens deprehendit, Simile
        enim suo simili saluatur: dissimili vero perturbatur. Hinc est cur dissonos sonos
        perhorrescimus: concordem autem concentum audientes delectamur, quia similem in nobis
        concordiam esse cognoscimus.</p>
      <p xml:id="ORNMUS10039">De musica Instrumentali.</p>
      <p xml:id="ORNMUS10040">Musica instrumentalis est Harmonia, instrumentorum presidio causata.
        Et quoniam instrumenta aut artificialia sunt, aut naturalia: erit vna, que artificialibus
        instrumentis perficitur: alia que naturalibus. Hanc Harmonicam, illam vero Organicam,
        philosophi nominant.</p>
      <p xml:id="ORNMUS10041">
        <pb n="[f.Aiiijr]"/>De Organica Musica.</p>
      <p xml:id="ORNMUS10042">Organica musica, scribit Celius: ea est, que ad instrumenta spectat.
        Ut est peritia, concentum pulsu, manu, flatu, perficiens. Pulsu, vt Cymbala, sistra, et
        huiusmodi. Flatu, vt organa, tube, tibie, cornua. Manu vero, [Discapedinatio. in marg.] ea
        comprehenduntur instrumenta: que, vel digitorum discapedinatione, vel clauium articulatione,
        gubernantur. Ea tamen que voluptatibus defluunt instrumenta, a Celio Rodigino
        deiciuntur.</p>
      <p xml:id="ORNMUS10043">De musica Harmonica.</p>
      <p xml:id="ORNMUS10044">Harmonica musica est facultas: differentias acutorum, grauiumque
        sonorum, [Boetius. in marg.] sensu ac ratione perpendens: Boetius, Uel est peritia, humana
        voce sonos, naturalium instrumentorum presidio, producens, productos dijudicans.
        [Placentinus. in marg.] Hec vt Placentinus libro secundo, capitulo tertio musice sue
        scribit, duplex est: Inspectiua et actiua.</p>
      <p xml:id="ORNMUS10045">De musica Inspectiua.</p>
      <p xml:id="ORNMUS10046">Inspectiua musica est scientia: sonos naturalibus instrumentis
        formatos: non auribus, quarum sunt obtusa iudicia: sed ingenio rationeque perpendens.</p>
      <p xml:id="ORNMUS10047">De Actiua musica.</p>
      <p xml:id="ORNMUS10048">Actiua musica quam et practicam dicimus, vt diuus Augustinus libro
        primo musice sue refert, [Augustinus. in marg.] Est bene modulandi scientia. Uel secundum
        Guidonem in principio doctrinalis sui: est ars liberalis, veraciter candendi principia
        administrans. [Guido. in marg.] Hanc Franchinus libro primo capitulo tertio Theorice sic
        diffinit, Est scientia perfecte modulationis: sonis, verbis, ac numeris consistens, que
        pariformiter duplex est, scilicet Mensuralis ac Plana. [Franchinus in marg.]</p>
      <p xml:id="ORNMUS10049">De musica Mensurali.</p>
      <p xml:id="ORNMUS10050">Mensuralis musica est notarum diuersa quantitas, figurarum
        inequalitas. Quoniam augentur ac minuuntur iuxta modi, temporis, ac prolationis exigentiam,
        de qua latius in secundo huius.</p>
      <p xml:id="ORNMUS10051">De Plana musica.</p>
      <p xml:id="ORNMUS10052">Plana musica (vt diuus Bernhardus regularis ac vere concinentie
        singularis inquisitor: in principio Musice sue scribit) est regula, naturam ac formam
        cantuum regularium determinans. [Berhardus. in marg.] Natura quidem in dispositione, forma
        autem in progressione ac compositione consistit. Uel plana musica est: notarum simplex et
        vniformis prolatio: que nec augeri, nec minui potest,</p>
      <p xml:id="ORNMUS10053">De vtilitate huius artis.</p>
      <p xml:id="ORNMUS10054">
        <pb n="[f.Aiiijv]"/>Tanta est huius artis vtilitas: scribit Joannes eius nominis Papa XXII
        capitulo secundo musice sue, [Joannes papa XXII. in marg.] Ut si quis operam illi dederit:
        de cantus qualitate an vulgaris sit, an vrbanus, an verus, an falsus, iudicabit, Scit et
        falsum corrigere, et nouum componere. Non est igitur (inquit idem) parua laus, non modica
        vtilitas, non vilipendendus musice labor. Que sui cognitorem compositi cantus facit iudicem,
        falsi emendatorem, ac noui inuentorem.</p>
      <p xml:id="ORNMUS10055">De Musici et Cantoris distancia.</p>
      <p xml:id="ORNMUS10056">Concinnem facultatem, perfitentium, triplex est genus, inquit
        Franchinus libro primo capitulo quarto Theorice sue. Unum quod instrumentis agit: Aliud
        fingit carmina. [Triplex genus musicorum. in marg.] Tertium instrumentorum opus, carmenque
        dijudicat. Et primum quidem quod instrumentis agit, totam ibi consumit operam, vt Cytharedi,
        Organiste, et ceteri omnes, qui instrumentis artificium probant. A musice namque scientie
        intellectu seiuncti sunt: quoniam famulantur, nihil rationis afferentes: cum sint totius
        speculationis expertes, sensum sequuti. Etsi multa perite ac docte facere videantur: constat
        tamen eos non habere scientiam, Quoniam rem quam perfitentur, intellectus puritate non
        teneant. et ob hoc eis Musicen bene modulandi negamus scientiam. Est etenim scientia sine
        vsu, et maior plerumque, quam in eis qui vsu precellunt. Celeriorem enim digitorum
        mobilitatem non scientie, que soli animo insistit, attribuimus, sed vsui. Nam si aliter
        esset, vnusquisque quo esset artis peritior: eo esset digitis celerior, Nec tamen omnibus
        qui instrumentis concinunt, musices scientiam negamus. Quippe organista et qui in cytharis
        canit: musices scientiam habere poterit, Quod si sit, optimos tales artifices iudicamus.</p>
      <p xml:id="ORNMUS10057">Secundum genus poetarum est: Quod naturali instinctu potius: quam
        speculatione ducitur ad carmen. Hoc Boetius a musices speculatione segregat: Augustinus
        autem connumerat.</p>
      <p xml:id="ORNMUS10058">Tertium genus musicorum est, quod iudicandi peritiam assumit, et
        cantilenas bonas a malis discernit. [Boetius. Augustinus. in marg.] Quod cum totum in
        speculatione ac ratione sit positum, musice arti proprie conuenit.</p>
      <p xml:id="ORNMUS10059">Quis vere musicus dicatur.</p>
      <p xml:id="ORNMUS10060">Is igitur vere musicus est: cui adest speculationis rationisque
        facultas: non cui cantandi tantum practicabilis adest modus. [Boetius. in marg.] dicente
        Boetio libro primo capitulo tricesimo quarto. Musicus is dicitur: qui ratione perpensa,
        canendi scientiam, non operis seruitio, sed imperio speculationis assumit, et cui nihil et
        speculationis et operationis desit. Quare vsum consentaneum esse viro docto. Cheroneus ille
        Plutarchus in musica sua, Meonij Uatis auctoritate compulsus: ostendit, persuasione hac,
        Quoniam speculatio cognitionem solum gignit: vsus autem eandem ad opus reducit.</p>
      <p xml:id="ORNMUS10061">
        <pb n="[f.Avr]"/>Qui dicantur Cantores</p>
      <p xml:id="ORNMUS10062">Practicus huius discipline cantor dicitur. Qui ea pronunciat ac canit:
        que musicus dictante ratione proponit. Unde inutilis est concentus, quem cantor abiecta
        ratione pronunciare tentauerit: si idipsum quod pronunciat, intellectus puritate non
        tenuerit. Recte igitur Joannes papa .22. capitulo secundo inquit. Cui cantorem melius
        comparauero quam ebrio: qui domum quidem repetit, sed quo calle reuertatur, penitus ignorat.
        Est profecto Musicus ad cantorem, sicut pretor ad preconem, Quod Guidonis Aretini, ista
        probat sententia. [Joannes papa in marg.] Musicorum ac cantorum magna est distantia: Isti
        sciunt, illi dicunt que componit musica: Nam qui facit quod non sapit, diffinitur bestia:
        Uerum si tonantis vocis laudent acumina: superabit philomena vel vocalis asina. [Guido.
        Aretinus. in marg.] Speculatiuus itaque musicus practicum antecellit. Est enim prestantius
        multo, scire, quod quisque facit: quam id ipsum facere, quod scit. Inde edificiorum opera,
        ac triumphos cernimus attribui ijs: quorum imperio ac ratione constituta sunt: non quorum
        opere seruitioque sunt perfecta. Plurimum igitur interest, Musicus ne quis dicator, an
        cantor. Nam et Fabius Quintilianus, inter claros sapientia viros: Musicos vsque adeo
        celebratos commemorat, Ut undem musici et vates et sapientes iudicarentur. Cantores autem:
        qui musicam nec a limine salutauerint: Guido bestijs connumerat. [Quintilianus in marg.]</p>
      <p xml:id="ORNMUS10063">De Musice inuentoribus.</p>
      <p xml:id="ORNMUS10064">Musicam antiquissimam esse, clarissimi scriptores testimonio sunt:
        [Fabius. Quintilianus. in marg.] Nam et Orpheus et Linus, ambo dijs genit: Fabio teste: ea
        claruerunt. Cuius inuentionem alij, alijs attribuerunt. Tum, quod ob vetustissimam
        antiquitatem, humane inuentionis auctor incertior sit, Tum quod tante rei dignitas, tot
        tantosque in amorem sui trahat: Ut singuli (si fieri possit) auctores se dici velint. [Linus
        in marg.] Quare et alij Linum Thebeum, alij Orpheum Treicium, alij Amphionem Dirceum, alij
        Pythagoram Samium, artem hanc reperisse arbitrantur, [Amphion. in marg.] Insuper Eusebius
        Dionysium, Diodorus Mercurium, Polybius arcadum maiores. [Pythagoras. in marg.] Apud quos
        tanta est musice celebritas: Ut eius imperitiam illic fateri turpissimum sit. Nec id
        lasciuie causa vel delitiarum: [Eusebius. in marg.] Sed vt labores assiduos: preterea
        asperitatem: duriciem, ac austeriores mores: ex celi quadam tristicia peruenientes: hac:
        quasi dulcedine, remolliant atque contemperent: inquit Celius lectionum antiquarum libro
        quinto. [Diodorus. in marg.] Si tamen Josepho ac sacris libris: fides vlla prestanda est:
        Tubal filius Lamech, eius inuentor precipuus, [Arcades. in marg.] et antiquitate primus:
        ante diluuium duabus tabulis, lateritia scilicet et marmorea, posteris eam reliquit
        inscriptam, Quarum alteram: marmoream scilicet: [Josephus in marg.] vsque hodie in Syria
        esse: quidam prodiderunt. Sed ne ex inuentorum pluralitate error consurgat: [Tubal. in
        marg.] Constat Tubal ante diluuium, Mosen apud Hebreos, Orpheum, Amphionem, et ceteros tales
        apud gentiles, Pythagoram apud grecos: Boetium vero apud latinos: musica primum claruisse.
        [Celius. in marg.]</p>
      <p xml:id="ORNMUS10065">
        <pb n="[f.Avv]"/>Caput Secundum de vocibus.</p>
      <p xml:id="ORNMUS10066">[Moses. Boetius. in marg.] COnsonantia, que omnem musice regit
        modulationem, sine voce non fit, nec vox sine sono: inquit Boetius libro primo capitulo
        tertio. Vocis igitur descriptionem inuestigantes: Necessario duximus inquirendum: qui soni
        proprie voces dicantur. Notandum ergo est, quod solius animantis sonus, vox proprie dicitur.
        Inanimata enim vocalia non sunt: scribit Celius [Celius in marg.] antiquarum lectionum libro
        decimo capitulo quinquaginto tertio. Quod si fistulas aut fidiculas dicamus vocales:
        translaticium est, atque nominis abusio. Neque animantibus omnibus vox est: sanguine enim
        carentia, non vociferant. Neque pisces vocem emittunt: quia vox est aeris motus: ij autem
        aerem non recipiunt. Cum igitur animal tantum vocem emittat: et non omne, neque omni
        corporis parte: Manus enim attrite stridunt non vocem faciunt. Est igitur vox sonus ab ore
        animalis perfecti, consilio vel significatione prolatus. Consilio dico propter tussim: que
        vox non est. Significatione vero propter dentium stridorem. Sed quum hec vocis descriptio,
        voci viue tantum, non surde musicali (que imprimis cum sola syllaba sit, nisi exprimatur
        actualiter, surda est) conueniat: oportet aliam ipsi magis conuenientem inuestigare. Est
        igitur vox musicalis quedam syllaba, notarum tenores exprimens. Nota vero, Est figura qua
        cantus intensio vel remissio designatur.</p>
      <p xml:id="ORNMUS10067">Quis voces Musicas primo inuenit.</p>
      <p xml:id="ORNMUS10068">Quom autem omnis modulatio vocibus perficiatur: [Gafforus in marg.] et
        voces scribi non possint, sed memoria teneantur: vt Gafforus libro quinto Theorice. capitulo
        sexto et primi practice secundo capitulo refert, Quo ergo facilius memorie mandarentur,
        [Guido. in marg.] Guido ille monachus Aretinus, diuina inspiratione ductus: Hymnum diui
        Joannis baptiste deuote examinans: rythmorum sex capitales syllabas, scilicet. vt. re. mi.
        fa. sol. la. musicis consonantijs conuenire perpendit. Quare eas introductorij sui chordis
        applicauit: Quod Joannes .22. Romane vrbis pontifex approbauit. [Joannes papa in marg.]</p>
      <p xml:id="ORNMUS10069">De vocum diuisione.</p>
      <p xml:id="ORNMUS10070">Uocum diuisionem, qua in vnisonas, equisonas, consonas, emmeles et sic
        deinceps diuiduntur, in quarto huius discutiam, Hic solum quod ad presens sufficit
        ponderando. Uocum ergo.</p>
      <p xml:id="ORNMUS10071">[Ornithoparchus, f.Avv; text: Alie, molles, Naturalis, durales,
        dicuntur scilicet. vt, fa, re, sol, mi, la, quia. mollem, mediocre, durum, causant
        sonum.]</p>
      <p xml:id="ORNMUS10072">Uocum insuper alie superiores, scilicet fa. sol. la. alie inferiores
        scilicet vt. re. mi.</p>
      <p xml:id="ORNMUS10073">
        <pb n="[f.Avir]"/>Regule de Uocibus.</p>
      <p xml:id="ORNMUS10074">Prima: vt: in Harmonico concentu, aliarum vocum caput est et
        principium.</p>
      <p xml:id="ORNMUS10075">Secunda: voces superiores in descensu, Inferiores in ascensu rite
        proferuntur. Huic tamen regule loci contra ire quattuor inueniuntur.</p>
      <p xml:id="ORNMUS10076">Primus in ffaut nunquam canitur vt, nisi sit cantandum fa in [rob] fa
        [sqb] mi.</p>
      <p xml:id="ORNMUS10077">Secundus, in [rob] fa [sqb] mi oportet super eam, quam Schala requirit
        canere vocem</p>
      <p xml:id="ORNMUS10078">Tertius, vna et eadem vox non debet repeti in secundis, licet idipsum
        in quartis, quintis, et octauis optime fieri possit.</p>
      <p xml:id="ORNMUS10079">Quartus, nec superiores in descensu, nec inferiores in ascensu
        cantentur: quando mutationem causant non necessariam.</p>
      <p xml:id="ORNMUS10080">[Ornithoparchus, f.Avir]</p>
      <p xml:id="ORNMUS10081">Progressio sex musicalium vocum secundum Arsim et Thesim.</p>
      <p xml:id="ORNMUS10082">Caput tertium de Clauibus.</p>
      <p xml:id="ORNMUS10083">Latinorum prudentia musicorum: grecam sollertiam imitata (cum antea
        difficillimis quibusdam signis, chordas signarent cantores) [Latini musici. in marg.]
        musicale introductorium, primitus litteris insigniuit. Quibus postea Guido Aretinus, [Guido.
        in marg.] quas repperit voces, coniunxit: clavesque musicales per lineas ac spatia: vt in
        introductorio claret suo: primus omnium ordinauit, Est igitur Clauis: aggregatum ex littera
        et voce. Principium enim cuiusque clauis littera est, finis vero vox. Uoce dico, non
        vocibus, Tum quod omnes claues vocum pluralitatem non habeant, Tum quod generum, specierum,
        ac differentiarum: ex quibus diffinitio constituitur: nomina, pluraliter exprimi nequeant:
        animal enim, non animalia genus est: Homo species, non homines, Rationale differentia non
        rationales. Uel formalius: Clauis est reseratio cantus, eo quod similitudine clauis realis
        cantum aperiat.</p>
      <p xml:id="ORNMUS10084">De Clauium numero ac differentia.</p>
      <p xml:id="ORNMUS10085">Claues: vt Franchinus [Franchinus in marg.] libro primo practice
        capitulo primo scribit: sunt due et viginti numero. Licet Joannes papa .22. et Guido (quem
        ipse post Boetium in musica plurimum valuisse capitulo quinto fatetur) viginti tantum
        ponant. Hec autem viginti <pb n="[f.Aviv]"/>due claves, triplici comprehenduntur ordine.
        Quorum primus capitalium est, secundus minutarum, tertius geminatarum. Et iste claues omnes
        differunt inter se positione, figuratione, appellatione, quia vna aliter ponitur, figuratur,
        appellatur quam alia. Capitalium sunt octo scilicet. [Gamma]. A. [sqb]. C. D. E. F. G.
        Minutarum item octo scilicet a. [rob]. c. d. e. f. g. [rob] fa [sqb] mi enim non vna clauis
        est, sed due, Quod ex mutationibus, vocibus: ac instrumentis probatur. Idem de octaua eius
        superiore [rob][rob] fa [sqb][sqb] mi, sentiendum est. Geminatarum vero sex sunt, scilicet
        aa. [rob][rob]. [sqb][sqb]. cc. dd. et ee. Harum autem omnium seriem: decem lineis: ac
        spacijs totidem: subscripta declarat figura.</p>
      <p xml:id="ORNMUS10086">Guidonis Aretini: ordinis sancti Benedicti monachi, Musici acutissimi
        introductorium sequitur: qui post Boetium solus, apud latinos Musicam illustrauit, voces
        reperit: claues ordinauit, ac ex diuina quadam industria facillimum quendam practicandi
        modum inuenit, vt in sequenti pictasmate videre licet.</p>
      <p xml:id="ORNMUS10087">[Ornithoparchus, f.Aviv; text: Clauium quedam dicuntur, Geminate,
        Minute, Capitales, Excellentes, Acute, Affinales. Finales, Graues, ee, dd, cc bb, aa , g, f,
        e, d, c, b, a, G, F, E, D, C, [sqb], A, [Gamma], la, sol, fa, mi, re, vt, Sedes, 1, 2, 3, 4,
        5, 6, 7, 8, regulares] <figure>
          <graphic url="/images/ORNMUS1_02GF.gif"/>
        </figure></p>
      <p xml:id="ORNMUS10088">
        <pb n="[f.Bir]"/>De clauibus signandis.</p>
      <p xml:id="ORNMUS10089">Clauium quedam signande, siue vt alij volunt signate, quedam vero non
        signate dicuntur, Signatarum quinque sunt principales, scilicet, [Gamma] ut, Ffaut:
        csolfaut: gsolreut, et ddlasol. Quas Ambrosiani: [Ambrosiani in marg.] vt Franchinus libro
        primo practice capitulo tertio refert: coloribus signabant. Ffaut rubro, csolfaut glauco.
        [rob].[rob]. vero geminatam celesti colore pingentes. Gregoriani autem: [Gregoriani. in
        marg.] quos Romana imitatur ecclesia: omnes lineas eodem colore signantes: quamlibet
        signatarum, initiali sua littera, aut alio quouis signo figurant hoc modo.</p>
      <p xml:id="ORNMUS10090">[Ornithoparchus, f.Bir; text: dd, ddlasol, g, gsolreut, c, csolfaut,
        f3, ffaut, [Gamma], [Gamma] ut, Signa clauium signatarum in cantu Plano. Signa earundem in
        mensurali.]</p>
      <p xml:id="ORNMUS10091">Sed que minus principaliter signantur due sunt, scilicet [rob]
        rotundum, et [sqb] quadratum. Primum quidem vocem fa: secundum vero mi: eo in quo reperitur
        loco: cantandum demonstrat. Et nisi quis caute [rob] a [sqb] discernat, cantui confusionem
        facere videtur: inquit Berno, sicut vinum et aquam confundens: neutrum deinde discernere
        potest.</p>
      <p xml:id="ORNMUS10092">Ad Lectores.</p>
      <p xml:id="ORNMUS10093">Quom peccatum sit fieri per plura, quod paucioribus fieri potest:
        Candidissimi lectores: Neglecta igitur manu: qua tyronum ingenia impediuntur, seducuntur,
        distrahuntur, Schalam hanc suprascriptam, numerando ediscite. Hac enim cognita, voces,
        claues, omnes denique mutationes facilissime cognoscetis ex intuitu.</p>
      <p xml:id="ORNMUS10094">De Clauibus Regule.</p>
      <p xml:id="ORNMUS10095">Prima. Clauium signatarum, altera distat ab altera per quintam: dempta
        [Gamma] ut: que ab ffaut per septimam seiungitur.</p>
      <p xml:id="ORNMUS10096">Secunda, Claues de numero impari in lineis: pares vero in spacijs
        continentur.</p>
      <p xml:id="ORNMUS10097">Tertia, Omnes signate: a quibus <pb n="[f.Biv]"/>aliarum iudicium
        sumitur: in linea ponuntur.</p>
      <p xml:id="ORNMUS10098">Quarta, Greca littera in grauiori introductorij parte locatur, ob
        grecorum reuerentiam, a quibus musica defluxit ad nos: inquit enim Berno abbas libro primo
        musice sue. Grecam litteram maluerunt ponere moderni quam latinam, vt greci innuantur huius
        artis auctores.</p>
      <p xml:id="ORNMUS10099">Quinta, Omnes claues ab eadem littera incipientes, distant per
        octauam: inquit Guido micrologi sui quinto capitulo.</p>
      <p xml:id="ORNMUS10100">Sexta, De octauis idem est iuidicium.</p>
      <p xml:id="ORNMUS10101">Septima, non licet musico plano vltra [Gamma] ut descendere, nec supra
        eela ascendere. Hinc tres supreme claues, non habent voces inferiores: quia vltra eas non
        fit ascensus, Nec tres infime superiores, quia infra eas non fit descensus.</p>
      <p xml:id="ORNMUS10102">Octaua, Quoties in cantu fracto, vltra extremas claues proceditur
        (quod sepius fieri solet) sumantur voces ab octauis.</p>
      <p xml:id="ORNMUS10103">Caput quartum de Tonis in genere.</p>
      <p xml:id="ORNMUS10104">TOnos: [Guido. in marg.] vt Guido refert: est regula in fine cantum
        dijudicans: vel est cognitio principij, medij, ac finis cuiuslibet cantus: ascensum et
        descensum indicans.</p>
      <p xml:id="ORNMUS10105">De Tonorum numero.</p>
      <p xml:id="ORNMUS10106">Grecorum quattuor tantum tonos obseruat auctoritas: inquit Guido
        micrologi secundo capitulo. Prothum scilicet, Deutherum, Tritum et Tetrardum. Latini autem
        ascensum et descensum considerantes, atque quemuis grecorum in autentum et plagalem
        partientes: octo tonis omne quod canitur concludunt, instar octo partibus orationis. Nam non
        incongruum videtur, scribit Joannes pontifex capitulo decimo. [Joannes Papa in marg.] Ut
        octo tonis omne quod canitur moderetur: quemadmodum octo partibus orationis omne quod
        dicitur, hij autem octo Toni: vt Franchinus libro quinto Theorice, capitulo ultimo et primo
        practice. septimo capitulo declarat: [Franchinus in marg.] hijs apud auctores nominibus
        appellantur. Primus Dorius, secundus Hypodorius, tertius Phrygius: quem barbarum appellat
        Porphyrio: quartus Hypophrygius, quintus Lydius, sextus Hypolydius, septimus Mixolydius.
        octauum autem quidam Hypermixolydium dixerunt, alij proprium illi nomen denegauerunt.</p>
      <p xml:id="ORNMUS10107">De finalibus Tonorum.</p>
      <p xml:id="ORNMUS10108">[Bernhardus in marg.] Finales (vt diuus Bernhardus in musica sua non
        minus vere quam breuiter expressit) sunt littere Cantuum terminatiue. In his enim omnis
        cantus regularis et non transpositus terminari debet, et sunt numero quattuor: vt scribit
        dominus Guido in Dialogo doctrinalis sui.</p>
      <p xml:id="ORNMUS10109">[Ornithoparchus, f.Biv; text: Scilicet. Dsolre, Elami, Ffaut,
        Gsolreut, in qua finit omnis cantus. Primi, Tertij, Quinti, Septimi, et, Secundi, Quarti,
        Sexti, Octaui, tonorum regularium.]</p>
      <p xml:id="ORNMUS10110">
        <pb n="[f.Bijr]"/>De Ambitibus Tonorum.</p>
      <p xml:id="ORNMUS10111">Unde ambitus est nihil aliud, quam circuitus, seu spacium tonis, per
        ascensu ac descensu, musicorum auctoritate, concessum. Conceduntur autem cuique tonorum non
        plusquam decem note seu voces, in quibus cursum suum habeat: inquit diuus Bernhardus in
        prologo musice sue. Cuius triplex ibidem ratio assignatur scilicet psalterij decachordi
        auctoritas, equalitatis dignitas, ac notandi necessitas. [Bernhardus. in marg.] Has decem
        voces aliter ordinant Autenti: et aliter Plagales. Autenti enim vnam finali supponunt, octo
        supraponunt. Plagales vero finem in medio locantes, quattuor supponunt, et quinque
        supraponunt, Licet nunc neotericorum luxurians licentia, vndecimam cuilibet superaddat, vt
        in subscripta figura claret.</p>
      <p xml:id="ORNMUS10112">[Ornithoparchus, f.Bijr,1; text: [Gamma], c, g, dd, 1, 2, 3, 4, 5, 6,
        7, 8, 9, 10, Ambitus autentus, Ambitus plagale, Prothus. Deuterus, Tritus. Tetrardus] <figure>
          <graphic url="/images/ORNMUS1_03GF.gif"/>
        </figure></p>
      <p xml:id="ORNMUS10113">De repercussionibus Tonorum.</p>
      <p xml:id="ORNMUS10114">Unde repercussio: que et Tropus a Guidone dicitur: est cuiuslibet toni
        propria et adequata melodia. Uel est proprium cuiusque toni interuallum. vt in sequentibus
        patet exemplis.</p>
      <p xml:id="ORNMUS10115">[Ornithoparchus, f.Bijr,2; text: 3, c, Prothus, Re la sit Primi Re fa
        dat norma secundi]</p>
      <p xml:id="ORNMUS10116">
        <pb n="[f.Bijv]"/>[Ornithoparchus, f.Bijv; text: c, 3, deuterus, Mi mi dat ternus Mi la
        poscit sibi quartus, Tritus, Ut sol quintus petit Sextus fa la sibi querit, Tetrardus, Ut
        sol impar tetradus Ut fa postremus habebit]</p>
      <p xml:id="ORNMUS10117">Regule de Tonis.</p>
      <p xml:id="ORNMUS10118">Prima. Omnes toni impares autenti sunt, pares vero plagales, Hij, quia
        plus descendunt: isti vero: quia supra finalem plus ascendunt: sic dicti.</p>
      <p xml:id="ORNMUS10119">Secunda regula. Omnis cantus in principio vltra notam finalem mox
        scandens ad quintam, autenti est toni. Qui vero ad tertiam, vel quartam: infra finalem mox
        ceciderit: plagalis.</p>
      <p xml:id="ORNMUS10120">Tertia. Cantus in medio vltra finem ad octauam non scandens, etiam si
        in principio quintam habuerit, plagalis est toni, nisi repercussio autenti, ibi reperta, eum
        preseruet. vt Antiphona Exortum est: que octaui toni iudicatur: quia in medio ascensum
        autenti non habet, Sed repercussio septimi in principio mox apparens, eam vt autenti maneat,
        preseruat. Uide pontificem duodecimum capitulum.</p>
      <p xml:id="ORNMUS10121">Quot modis Toni cognoscantur.</p>
      <p xml:id="ORNMUS10122">Tonos tripliciter cognoscimus: principio scilicet, medio, et fine.
        Principio, nam cantus in principio, vltra finem mox scandens ad quintam, est autenti toni.
        vt supra in secunda regula dictum est. Medio, et quidem primo, penes ascensum, Nam cantus
        qui in medio octauam tetigerit, autenti est toni, qui vero non, plagalis. Secundo, penes
        repercussionem, quam quisque tonorum habet propriam, vt supra: ex qua, solo auditu, cuius
        toni sit cantus, quiuis dinoscitur. Fine, vt supra de finalibus claruit.</p>
      <p xml:id="ORNMUS10123">Certa <pb n="[f.Biijr]"/>insuper reperiuntur cantica, que vt autentus
        ascendunt, et vt plagalis descendunt, et illa neutralia dicuntur: siue mixta: licet diuo
        Bernhardo minus probata: Inquit enim. [Bernhardus. in marg.] Et que est illa execrabilis
        licentia, que opposita coniungit: metas naturales transgrediens, vt discontinuitatem
        iuncture, ita iniuriam irrogat nature. Plane igitur insaniunt qui et plagalem eleuare: et
        autentum deprimere: presumunt. Hec tamen cantica (me iudice) in fine diligenter sunt
        consideranda, ad quem tonum plus declinent: dum enim ex quinta in finalem descendunt,
        autentica sunt: [Joannes papa in marg.] Sin autem ex tertia vel quarta in finem scandunt.
        plagalia dicentur. Uide Pontificem duodecimum et sextum decimum capitulis.</p>
      <p xml:id="ORNMUS10124">Caput quintum de Solfizatione.</p>
      <p xml:id="ORNMUS10125">VNde Solfizatio est cuiuslibet cantus, per voces musicales, iuxta
        exigentiam mi et fa, regulata modulatio. [Gafforus in marg.] Est enim solfizare (teste
        Gafforo) sillabas ac nomina vocum exprimere.</p>
      <p xml:id="ORNMUS10126">De triplici canendi modo.</p>
      <p xml:id="ORNMUS10127">Omnis cantus tripliciter cantari potest, scilicet Solfizando: quod
        tyronum est, vt canere assuescant. Sonos tantum emittendo: quod instrumentistarum est, vt
        audientium atque consentientium animis, curas vel immittant, vel adimant. Textum applicando,
        quod Cantorum est, vt laudes deo depromant.</p>
      <p xml:id="ORNMUS10128">De Schalis.</p>
      <p xml:id="ORNMUS10129">Quoniam tonorum diuersitas, solfizandi diuersitatem causet, potissimum
        circa mi et fa. in [rob] fa [sqb] mi: quam superius non vnam, sed duas claues esse
        conclusimus. Ideo musicorum sollertia duas schalas: sub quibus omnis cantus regulatur, atque
        decurrit: ex cogitauit. Et primam quidem a [sqb] duro, [sqb] duralem. Secundam vero a [rob]
        molli, [rob] mollem nominari precepit.</p>
      <p xml:id="ORNMUS10130">Schale generalis descriptio.</p>
      <p xml:id="ORNMUS10131">Est itaque Schala in genere, nihil aliud, nisi cognitio mi et fa, in
        [rob] fa [sqb] mi, et octauis eius.</p>
      <p xml:id="ORNMUS10132">Quid sit schala [sqb] duralis.</p>
      <p xml:id="ORNMUS10133">Schala [sqb] duralis est vocum musicalium progressio, scandens ex a in
        [sqb] duriter, id est per vocem mi.</p>
      <p xml:id="ORNMUS10134">
        <pb n="[f.Biijv]"/>Quid sit schala [rob] mollis.</p>
      <p xml:id="ORNMUS10135">Schala veto [rob] mollis est vocum musicalium progressio, scandens ex
        a in [rob] molliter, id est per vocem fa. [rob] mollis igitur schala in [rob] fa [sqb] mi
        fa: [sqb] duralis vero semper mi requirit, vt in sequenti Paragraphia ad oculum licet
        videre.</p>
      <p xml:id="ORNMUS10136">[Ornithoparchus, f.Biijv; text: dd, g, c, f, [Gamma], Ascensus,
        Descensus, schale, bmollis, [sqb] duralis, Schala [sqb] duralis et que in ea fiunt
        mutationes, Schala bmollis et que sub ea fiunt mutationes, ut, re, mi, fa, sol, la] <figure>
          <graphic url="/images/ORNMUS1_04GF.gif"/>
        </figure></p>
      <p xml:id="ORNMUS10137">De Solfizatione regule.</p>
      <p xml:id="ORNMUS10138">Prima. Solfizans cantum aliquem, pre omnibus tonum respiciat, necesse
        est. Toni enim cognitio, est schale: sub qua cantus decurrit, inuentio.</p>
      <p xml:id="ORNMUS10139">Secunda. Omnes toni decurrunt sub schala [sqb] durali, preter quintum
        et sextum.</p>
      <p xml:id="ORNMUS10140">
        <pb n="[f.Bivr]"/>Tertia. Cantum sub schala [sqb] durali decurrere, est nihil aliud, quam in
        [rob] fa [sqb] mi mi canere, Sub schala autem [rob] molli, fa.</p>
      <p xml:id="ORNMUS10141">Quarta, Cantu currente sub schala [sqb] durali, cantande sunt voces
        infime, clauium sui generis. Sub schala vero [rob] molli supreme.</p>
      <p xml:id="ORNMUS10142">Quinta. Omni solfizanti videre erit necessarium, an cantus regularis
        existat, nec ne. Cantus enim transpositio, mutationis schale plerumque est occasio.</p>
      <p xml:id="ORNMUS10143">Sexta. Omnis cantus in finalibus terminatus, est regularis et non
        transpositus, inquit diuus Bernhardus in dyalogo suo. [Bernhardus. in marg.]</p>
      <p xml:id="ORNMUS10144">Septima. Quoties cantus ascendit ex Dsolre ad alamire per quintam
        mediate vel immediate, et vltra tantum ad secundam, cantandum est fa in [rob] fa [sqb] mi in
        omni tono, quo ad cantus iterum dsolre tetigerit, siue signetur siue non Cassatur autem hec
        regula quotiens cantus ad ffaut mox non reciderit vt in hymno Aue maris stella licet
        videre.</p>
      <p xml:id="ORNMUS10145">Octaua. In [rob] fa [sqb] mi et octauis eius, non licet canere mi pro
        fa, nec econtra, quia sunt voces dissone et repugnantes, Inquit Franchinus libro primo
        practice capitulo quarto.</p>
      <p xml:id="ORNMUS10146">Nona. [rob] in locis: vbi preter naturam signatur: respectus est
        mutationis</p>
      <p xml:id="ORNMUS10147">Decima. Uariata schala, variantur et mutationes cum ea, et in toto et
        in parte. In toto, vt in tranpositis canticis, In parte vt in coniunctosis.</p>
      <p xml:id="ORNMUS10148">Undecima. Quoties signatur fa vel mi, preter naturam, oportet
        solfizantem signaturam sequi, quo ad durauerit.</p>
      <p xml:id="ORNMUS10149">Duodecima, Cum de octauis idem sit iudicium: quare in eis eadem fiat
        solfizatio vocum.</p>
      <p xml:id="ORNMUS10150">Caput sextum de Mutationibus.</p>
      <p xml:id="ORNMUS10151">VNde mutatio (vt Georgius Ualla libro tertio capitulo quarto musice
        sue declarat) Est alterius pro altero positio, Sed hec diffinitio: [Georgius Ualla. in
        marg.] quoniam generalis est: Musico proprie non conuenit. Est igitur Mutatio (prout nostro
        conuenit propositio) vocis consone pro voce consona, in eadem claue positio. Et quia omnes
        voce consone non sunt, omnes mutationem inter se non recipiunt. Necessarium erit igitur
        videre: quibus mutatio vocibus: et quibus non conueniat: quoniam nec [sqb] durales in [rob]
        molles mutantur, nec ediuerso: Hoc autem licet videre in pictasmate subscripto.</p>
      <p xml:id="ORNMUS10152">Directorium mutationum Sequitur.</p>
      <p xml:id="ORNMUS10153">
        <pb n="[f.Bivv]"/>[Ornithoparchus, f.Bivv; text: Vt, Re, mi, Fa, Sol, la, Maxime sono
        coeunt, Minus, Minime, Quare magis opposita]</p>
      <p xml:id="ORNMUS10154">Regule Mutationum.</p>
      <p xml:id="ORNMUS10155">Prima. Quoties defecerit sex musicalium vocum progressio, necessario
        fit mutatio.</p>
      <p xml:id="ORNMUS10156">Secunda. In claue vnam vocem habente: mutatio nulla fieri potest. quia
        vnica vox ibi in seipsam non mutatur, licet bene repetatur. Tertia. In clauibus duas voces
        habentibus, due mutationes fiunt, prima de inferiore in superiorem, secunda ediuerso. Ab hac
        regula excipiuntur claues, vnius generis voces habentes. vt ccsolfa, et ddlasol.</p>
      <p xml:id="ORNMUS10157">Quarta. Clauis tres habens voces, mutationes sex admittit, licet ibi
        schalam variari necesse sit.</p>
      <p xml:id="ORNMUS10158">Quinta. Nulla fiat mutatio, nisi necessitas ad eam nos impellat.</p>
      <p xml:id="ORNMUS10159">Sexta. Uoces [rob] molles in [sqb] durales mutari non possunt, nec
        econtra, quia dissonant.</p>
      <p xml:id="ORNMUS10160">Septima. Uoces naturales, et in [sqb] durales, et in [rob] molles
        mutantur, quia ancipites sunt, preter mi et sol, re et fa, que inter se non mutantur, quia
        in eadem claue habitare non inveniuntur.</p>
      <p xml:id="ORNMUS10161">Octaua. In cantus descensu inferior in superiorem vertatur, in ascensu
        autem ediuerso.</p>
      <p xml:id="ORNMUS10162">Nona. In claue vnam vocem habente, mutationes tot fieri possunt, quot
        in eius octaua, quoniam de hijs idem est iuditium.</p>
      <p xml:id="ORNMUS10163">
        <pb n="[f.Cir]"/>Decima, Mentalis, non vocalis mutatio facienda est, nisi due vel tres note
        ponantur in eodem loco mutabili.</p>
      <p xml:id="ORNMUS10164">Caput septimum de modis seu interuallis.</p>
      <p xml:id="ORNMUS10165">INteruallum (vt Boetius: cuius ingenium in musica nemo attigit vnquam:
        libro primo capitulo octauo scribit) Est soni acuti grauisque distantia. [Boetius. in marg.]
        Uel: vt Placentius libro secundo capitulo octauo refert: est via a grauitate in acumen, et
        ediuerso. Uel est distantia vocis a voce, penes ascensum et descensum considerata,
        [Placentinus. in marg.] Ex quo liquet vnisonum non esse modum, licet sit modorum principium,
        quemadmodum vnitas numerorum, dicente Boetio: [Boetius. in marg.] quemadmodum vnitas
        pluralitatis numerique principium est, ita equalitas proportionum.</p>
      <p xml:id="ORNMUS10166">Est autem vnisonus: secundum Georgium Uallam libro secundo capitulo
        secundo. [Ualla. in marg.] Status vocis, neque in acutum, neque in graue tendens. Uel est
        duarum vel plurium notarum, in eodem loco coniunctio: vt patet in exercitio.</p>
      <p xml:id="ORNMUS10167">De numero modorum.</p>
      <p xml:id="ORNMUS10168">Sunt autem vsitata interualla nonem numero, scilicet Semitonium. et
        est saltus de voce in vocem, per secundam imperfectam, molliter sonans et fit solum inter mi
        et fa voces. Et dicitur Semitonium, non quod dimidium sit toni: Tonus enim in duo equa
        diuidi non potest: sed dicitur. Semitonium, quasi imperfectus tonus: Semum enim dici solet,
        quod perfectum non est: inquit Boetius libro primo capitulo sexto decimo. [Boetius. in
        marg.] Quottuplex autem sit semitonium, in Theoricis olim discutiam.</p>
      <p xml:id="ORNMUS10169">Tonus: vt Faber Stapulensis scribit: est consonantiarum principium.
        Uel est consonantia, Epogdoo numero causata. Inquit enim Macrobius Epogdous est numerus, ex
        quo symphonia generatur, quam Greci tonon dicunt. [Macrobius. in marg.] Uel est vocis a
        voce, per secundam perfectam distantia, potenter sonans. dictus a tonando.</p>
      <p xml:id="ORNMUS10170">Tonare enim: scribit Joannes pontifex vicensimus secundus capitulo
        octauo est potenter sonare. [Joannes papa in marg.] Et fit tonus inter omnes voces preter mi
        et fa, constans ex duobus semitonijs minoribus et vno commate.</p>
      <p xml:id="ORNMUS10171">Semiditonus.</p>
      <p xml:id="ORNMUS10172">Quem Faber Stapulensis sesquitonium nominat, [Stapulensis. in marg.]
        Est interuallum vocis a voce, per tertiam imperfectam, Tono et Hemitonio constans secundum
        Placentinum. [Placentinus. in marg.] Species duas habet apud pontificem capitulo octauo.
        Prima est de re ad fa: secunda de mi ad sol: vt in exercitio clarebit.</p>
      <p xml:id="ORNMUS10173">
        <pb n="[f.Civ]"/>Ditonus.</p>
      <p xml:id="ORNMUS10174">Est perfecta tertia: sic dictus: quasi duos tonos in se habeat,
        Placentino ac pontifice testibus: Species habet pariformiter duas, Prima est de vt ad mi.
        Secunda de fa ad la.</p>
      <p xml:id="ORNMUS10175">Diatesseron.</p>
      <p xml:id="ORNMUS10176">[Boetius. in marg.] Apud Boetium libro primo capitulo septimo decimo.
        Est consonantia quattuor vocum, et trium interuallorum. Uel est saltus de voce in vocem per
        quartam: Constans duobus tonis et minore semitonio. Species habet tres, apud Boetium libro
        quarto capitulo tertio decimo et apud pontificem capitulo octauo. Prima est de vt ad fa:
        secunda de re ad sol: tertia de mi ad la.</p>
      <p xml:id="ORNMUS10177">Diapente.</p>
      <p xml:id="ORNMUS10178">[Joannes papa in marg.] Est consonantia quinque vocum et quattuor
        interuallorum: habet Boetius libro primo capitulo octavo decimo. Uel est saltus vocis a voce
        per quintam, constans tribus tonis et semitonio. Species habet quattuor apud Boetium libro
        quarto. capitulo tertio decimo. Quare pontifex ipsam Quadrimodum esse dicit. Prima est de vt
        ad sol: secunda de re ad la: tertia de mi ad mi: quarta de fa ad fa.</p>
      <p xml:id="ORNMUS10179">Semitoniumdiapente.</p>
      <p xml:id="ORNMUS10180">Est interuallum vocis a voce per sextam imperfectam, secundum Georgium
        Uallam libro tertio capitulo vicesimo primo tonis tribus ac duobus semitonijs
        constitutum.</p>
      <p xml:id="ORNMUS10181">Tonusdiapente.</p>
      <p xml:id="ORNMUS10182">Est vocis a voce per sextam perfectam distantia. [Stapulensis. in
        marg.] Quam Stapulensis ex quattuor tonis ac minore semitonio constare testatur.</p>
      <p xml:id="ORNMUS10183">Diapason.</p>
      <p xml:id="ORNMUS10184">Que sola a Guidone micrologi nono capitulo perfecta consonantia
        dicitur: [Guido. in marg.] secundum eundem capitulo quinto. Est interuallum in quo
        Diatesseron et Diapente iunguntur. Uel vt Franchinus libro primo practicis capitulo septimo
        scribit Est consonantia octo sonorum et septem interuallorum. Uel est consonantia: auctore
        Plutarcho dupla ratione perpensa. [Franchinus. in marg.] Conficient autem imaginis gratia,
        duplam rationem 6 et 12. Sed quibus hee descriptiones obscure videbuntur: hanc saltem
        capiant, Est vocis a voce per octauam digressio: [Boetius. in marg.] Tonis quinque et duobus
        minoribus Semitonijs constituta. Species apud Boetium et Guidonem celeberrimos musice
        scriptores: septem habet. A qualibet <pb n="[f.Cijr]"/>enim littera ad sibi similem,
        diapason est. [Guido in marg.] Omnis insuper modus, tot species habet vna minus: quot
        voces</p>
      <p xml:id="ORNMUS10185">Directorium modorum sequitur.</p>
      <p xml:id="ORNMUS10186">[Ornithoparchus, f.Cijr; text: Ter trini sunt modi quibus omnis
        cantilena contexitur scilicet Unisonus Semitonium Tonus Semiditonus Ditonus Diatesseron
        Diapente Semitonium cum diapente Tonus cum diapente adhuc modus diapason Si quem delectat
        eius hunc modum esse cognoscat cumque tam paucis modulis tota harmo-] <figure>
          <graphic url="/images/ORNMUS1_05GF.gif"/>
        </figure></p>
      <p xml:id="ORNMUS10187">
        <pb n="[f.Cijv]"/>[Ornithoparchus, f.Cijv,1; text: nia formetur vtilissimum est eam alte
        memorie commendare nec ab huiusmodi studio requiescere Donec vocum interuallis cognitis
        Harmonie totius facilime que at comprehendere noticiam] <figure>
          <graphic url="/images/ORNMUS1_06GF.gif"/>
        </figure></p>
      <p xml:id="ORNMUS10188">De interuallis prohibitis.</p>
      <p xml:id="ORNMUS10189">Sunt alia quedam interualla admodum rara, ac Tyronibus poni prohibita.
        Ut enim poetarum atque oratorum docta licentia, quedam emeritis suis militibus concedit:
        Tyronibus prohibet, ita et musicorum. Horum autem nomina sunt hec.</p>
      <p xml:id="ORNMUS10190">Tritonus.</p>
      <p xml:id="ORNMUS10191">Et est saltus de voce in vocem per quartam duram, tres integros tonos
        complectens absque semitonio, quare et Diatesseron maior est. [Stapulensisi in marg.]
        dicente Stapulense, Diatesseron consonantiam Tritonus transcendit, Et habetur hic modus in
        responsorio, Isti sunt dies, dominica iudica, et in responsorio: Uox tonitrui, in dictione
        euangelista, vt sic.</p>
      <p xml:id="ORNMUS10192">[Ornithoparchus, f.Cijv,2; text: Joannes est euangelista]</p>
      <p xml:id="ORNMUS10193">
        <pb n="[f.Ciijr]"/>Semidiapente.</p>
      <p xml:id="ORNMUS10194">Est interuallum per quintam imperfectam: duos tonos cum duobus
        semitonijs concludens. Quod licet in plano non reperiatur cantu: conditoribus tamen: qui
        idipsum vitare tenentur: noticia eius confert plurimum.</p>
      <p xml:id="ORNMUS10195">Semiditonusdiapente.</p>
      <p xml:id="ORNMUS10196">Est per septimam imperfectam interuallum. [Georgius Placentinus. in
        marg.] Hoc apud Placentinum libro tertio capitulo vicesimo quarto tonus quatuor, ac
        semitonia duo comprehendit. Huius exemplum habetur in Antiphona. Cum inducerent puerum
        iesum, in dictione, Accepit.</p>
      <p xml:id="ORNMUS10197">[Ornithoparchus, f.Ciijr,1; text: Parentes eius accepit]</p>
      <p xml:id="ORNMUS10198">Ditonusdiapente.</p>
      <p xml:id="ORNMUS10199">Est per septimam perfectam, vocis a voce distantia, Tonis quinque et
        vno semitonio constans: [Ualla. in marg.] secundum Georgium Uallam libro tertio capitulo
        vicesimo sexto offenditur autem in responsorio. Sancta legio, de sancto Mauritio, in
        dictione Aganensium.</p>
      <p xml:id="ORNMUS10200">[Ornithoparchus, f.Ciijr,2; text: Sancta legio Aganensium] <figure>
          <graphic url="/images/ORNMUS1_07GF.gif"/>
        </figure></p>
      <p xml:id="ORNMUS10201">Semidiapason.</p>
      <p xml:id="ORNMUS10202">Est imperfecta octaua, Tonis quattuor ac tribus semitonijs constituta,
        ab omni cantu plano reiecta, componistis tamen cognitu digna.</p>
      <p xml:id="ORNMUS10203">Semitoniumdiapason.</p>
      <p xml:id="ORNMUS10204">Est saltus per nonam imperfectam, quinque tonis ac tribus semitonijs
        constitutus Tonus autem cum diapason perfecta nona est, Tonis sex, semitonijs vero duobus,
        causata.</p>
      <p xml:id="ORNMUS10205">Semiditonusdiapason.</p>
      <p xml:id="ORNMUS10206">Interuallum est per decimam imperfectam, teste Ualla. capitulo
        tricensimus primus sex tonis ac tribus semitonijs creatum. Ditonus cum Diapason vero,
        perfecta decima est, septem tonis ac duobus semitonijs conflata.</p>
      <p xml:id="ORNMUS10207">
        <pb n="[f.Ciijv]"/>Diapasondiapente.</p>
      <p xml:id="ORNMUS10208">Consonantia est duodecim sonorum, interuallorum vndecim, constans
        tonis octo, Semitonijs autem tribus. Horum modorum exempla in musica plana admodum sunt
        rara, in mensurali vero frequentiora.</p>
      <p xml:id="ORNMUS10209">Bisdiapason.</p>
      <p xml:id="ORNMUS10210">Est per quindecimam interuallum, secundum Macrobium quadrupla
        proportione causatum. In quo antiquitas consistendum, nec vltra progrediendum esse censuit.
        [Ambrosius Nolanus. in marg.] vt Ambrosius Nolanus apud Erasmum alterum Germanie nostre
        lumen in Adagio Bisdiapason declarat. Tum quod humane vocis terminus naturalis (que vltra
        quindecim voces scandens gannitus: infra vero procedens screatus magis quam vox esse
        videtur) existat. [Erasmus in marg.] Tum quod Aristoteles musicam mere mathematicam esse
        neget. [Aristoteles in marg.] Ita enim temperatam esse oportet musicam, vt nec sensui ratio,
        nec sensus rationi reclamet.</p>
      <p xml:id="ORNMUS10211">Caput octauum de dimensione Monochordi.</p>
      <p xml:id="ORNMUS10212">MOnocordum, vnius chorde instrumentum, tali industria rite conficitur.
        Recipe lignum duarum vlnarum, vel placite longitudinis: duorum digitorum latitudinem: et
        totidem spissitudinem habens, atque idipsum caua per medium, extremitatibus omnibus
        manentibus illesis, et cooperiatur assere tenui leuigato ac fenestrato, ad modum lutine: per
        cuius medium linea vna occulta trahatur. et in illius principio punctus vnus littera F
        signetur. Erit enim prima instrumenti magada. Post totam lineam a puncto F, in nouem partes
        equas diuide, atque in primo diuisionis puncto [Gamma] vt pone, in secundo nihil, in tertio
        Cfaut, in quarto nihil, in quinto Gsolreut, in sexto csolfaut, in septimo gsolreut minutam,
        in octauo nihil, vltimo autem Cifram, que tenebit locum secunde magade. Hoc facto, spatium
        quod a [Gamma] ut, vsque ad secundam magadam est: iterum in partes uouem distingue. In
        quarum prima, A graue pone, in tertia Dsolre, in quinta alamire, in sexta dlasolre, in
        septima aalamire. Deinde ab Are in secundam magadam iterum fac partes nouem, et in prima
        pone [sqb] graue, in tertia Elami, in quinta [sqb] mi in minutis, in sexta elami acutam, in
        septima [sqb] mi, in geminatis. Quo facto, spacium hoc totum a prima magada in secundam per
        partes quattuor distingue, et in prima pone Bfa in grauibus, in secunda Ffaut finalem, in
        tertia ffaut acutam. Deinde incipe in Bfa graui et totam lineam conum versus, in quatuor
        partes partire, et in prima pone <pb n="[f.Civr]"/>[rob] semitonium inter D et E capitales,
        in secunda [rob] fa in minutis, in tertia [rob][rob]fa in excellentibus. Hoc facto, incipe
        in Semitonio, quod inter D et E est, et totam lineam in quattuor partes equas scinde, Et in
        prima signabis [rob] semitonium inter G capitalem et minutam, in secunda [rob] semitonium
        inter d et e acutas, in tertia [rob] fa inter dd et ee, excellentes. Et si tertiam in duas
        equas vlterius diuiseris, habebis semitonium inter g acutam et aa excellens. Postea fige
        pedem circini in csolfaut, et spacium versus secundam magadam in duas partes distingue, in
        cuius medio ccsolfa ponito. Similiter a dlasolre spacium versus conum in duo equalia
        partire, et in medio loca ddlasol. Postremum ab e acuta versus secundam magadam spacium
        diuide, et in medio habebis eela cum vera monochordi dimensione. His sic factis, in extremis
        magadarum punctis, pone parua ipsius chorde sustentacula: ne chorde sonus lignorum contactu
        obtundatur. Quibus paratis, affigatur atque superducatur vna chorda enea satis fortis,
        grossa, atque bene extensa, vt sonum audibilem reddat, et habebis monochordum perfectum.
        Cuius forma hec erit.</p>
      <p xml:id="ORNMUS10213">[Ornithoparcus, Micrologus, f.Civr; text: Chorda Monochordi. Prima
        magada, Secunda magada, Monocordvm]</p>
      <p xml:id="ORNMUS10214">Caput nonum de diffinitione, vtilitate, ac vsu Monochordi.</p>
      <p xml:id="ORNMUS10215">Monochordum (vt dominus Guido in principio sui doctrinalis ostendit)
        Est lignum longum quadratum, intus concauum, [Guido in marg.] superducta chorda, cuius
        sonitu, vocum varietates apprehendimus. Uel est rudis magister, atque indoctus, doctos
        discipulos faciens. [Tetrachordum in marg.] Alijs enim ostendit: quod ipse non sapit, vera
        dicit, mentiri nescit, diligenter instruit, ac de sensus tarditate neminem corripit.
        [Decachordum in marg.] Dictum autem est Monochordum: a chorda vna sicut Tetrachordum a
        quattuor. Et decachordum a decem, Inquit Joannes pontifex. vicesimo secundo capitulo septimo
        musice sue.</p>
      <p xml:id="ORNMUS10216">
        <pb n="[f.Civv]"/>De monochordi vtilitate.</p>
      <p xml:id="ORNMUS10217">Ad hoc imprimis excogitatum Monochordum existit: vt iudex sit
        musicalium vocum atque interuallorum. Tum cantus verus ne sit an falsus, prebeat
        experimentum. Deinde vt Ceruicosis, ac falsis musicis, erroris semitam recludat, ac
        veritatis viam aperiat. Postremum, vt pueris ad musicam aspirantibus iter facile prebeat,
        Incipientes alliciat, progredientes dirigat, atque ita ex indoctis doctos faciat.</p>
      <p xml:id="ORNMUS10218">De monochordi vsu.</p>
      <p xml:id="ORNMUS10219">Monochordi vsus est: inquit Berno Cluniacensis abbas, libro secundo
        musice sue: [Berno. in marg] vt quantum vnaqueque vox altera sit grauior, subtiliorve
        cognoscamus. Cum igitur cantum et quidem grauissimum: te magistro, duce monochordo: discere
        volueris, Pone monochordum ante te ad mensam: Et in qua claue, prima nota illius cantus:
        quem scire desideras: posita sit, attende. Qua inuenta: eandem in monochordo cum plectro
        tange, et qui exit sonus, is erit quem queris. Hoc modo deinceps per singulas notas ipsius
        cantus discurre, et sit te magistro cantum grauissimum quemque facile et inuenies et
        addisces.</p>
      <p xml:id="ORNMUS10220">Caput decimum de musica ficta.</p>
      <p xml:id="ORNMUS10221">ESt autem musica ficta: quam greci Sinemenon vocant: cantus preter
        regularem schalarum exigentiam editus. Uel est cantus coniunctosus.</p>
      <p xml:id="ORNMUS10222">De coniunctis.</p>
      <p xml:id="ORNMUS10223">Coniunctas veteres adiunctas dixere, eo quod preter naturam canticis,
        vel euphonie, vel perficiendorum modorum causa, adantur, dicente diuo Bernhardo,
        [Bernhardus. in marg.] in qualibet maneria, vbi molliorem sonum fieri expedit, pro dura voce
        mollis ponatur: furtim tamen, ne cantus similitudinem alterius toni assumere videatur. Est
        autem coniuncta, canere vocem in claue, que non est in ea. Uel est toni in semitonium aut
        semitonij in tonum subita et improuisa mutatio.</p>
      <p xml:id="ORNMUS10224">De coniunctarum diuisione ac numero.</p>
      <p xml:id="ORNMUS10225">Sunt itaque duplices coniuncte: Tollerabiles scilicet, genere canitur
        vox in claue que in ea non est, reperitur tamen in eius octaua, vt cantando mi in Are, la in
        Dsolre. Intollerabiles: quando canitur vox in claue, que in ea non est, neque in eius
        octaua, vt cantando fa in Elami, mi in Ffaut. Harum autem <pb n="[f.Cvr]"/>coniunctarum duo
        sunt signa, scilicet [rob] rotundum et [sqb] quadratum. Primum in locis [sqb] duralibus.
        Secundum in [rob] mollibus coniunctam fieri demonstrat.</p>
      <p xml:id="ORNMUS10226">Sunt autem octo coniuncte magis vsitate, licet et vbilibet plures
        fieri possint, Prima in A graui, [rob] rotundo designatur. Secunda in E finali eodem quo et
        precedens signo denotatur. Tertia in Ffaut conspicitur, quam et [sqb] duro ibi notato
        dinoscitur. Quarta in a minuta fit, quam [rob] molle cogniscibilem reddit. Quinta in c
        affinali [sqb] duro notatur. Sexta in e acuta [rob] orbiculari deprehenditur. Septima in f
        acuta [sqb] quadrato indicatur. Octaua in aa geminata locum sibi vendicat, quam et [rob]
        rotundum ibi signatum demonstrat. Harum autem omnium exempla tum in plano, tum in mensurali
        copiosa inueniuntur.</p>
      <p xml:id="ORNMUS10227">Sequitur schala ficta.</p>
      <p xml:id="ORNMUS10228">Schala ficta priores et in acumine et in grauitate excedit. Infra
        [Gamma] graue enim (quoniam in A fa canit) ditonum addit. Ultra eela etiam (in ea enim fa
        profert) per duos gradus excrescit. Quare ad eius formationem, duodecim linee necessario
        requiruntur, vt claret in figura subscripta.</p>
      <p xml:id="ORNMUS10229">[Ornithoparchus, f.Cvr; text: Schala ficta seu Sinemenon et que sub ea
        fiunt Mutationes. dd, g, c, f, [Gamma], Loca coniunctorum schale ficte, Ascensus schala
        ficte, Mutationes schale ficte, [rob], la, sol, fa, mi, re, vt, Descensus schala ficte]</p>
      <p xml:id="ORNMUS10230">
        <pb n="[f.Cvv]"/>Regule musices ficte.</p>
      <p xml:id="ORNMUS10231">Prima, Melius ac suauius est canere per tollerabiles coniunctas, quam
        proprias clauium voces.</p>
      <p xml:id="ORNMUS10232">Secunda, Tollerabiles coniuncte cantum non viciant sed
        intollerabiles.</p>
      <p xml:id="ORNMUS10233">Tertia, Musica ficta fingit in quacumque claue quamcunque vocem
        consonantie causa.</p>
      <p xml:id="ORNMUS10234">Quarta, Signato fa in [rob]fa[sqb]mi vel quouis alio loco, si cantus
        ex ea saltum immediatum fecerit ad quartam, quintam, vel octauam, et ibi fa necessario venit
        signandum, propter vitare Tritonum. Semidiapente ac Semidiapason modos inusitatos ac
        prohibitos, vt in infrascripto claret exemplo.</p>
      <p xml:id="ORNMUS10235">[Ornithoparchus, f. Cvv; text: Musices Ficte exercitium.] <figure>
          <graphic url="/images/ORNMUS1_08GF.gif"/>
        </figure></p>
      <p xml:id="ORNMUS10236">Caput undecimum de cantu ac transpositione.</p>
      <p xml:id="ORNMUS10237">VNde cantus, Est melodia ex sono, modo, tono, per vocem viuam formata.
        Sono dico propter notarum scripturam, quam improprie cantum dicimus. per modum, ascensum et
        descensum intelligo, propter preces nocturnas atque defunctorum, que in vnisono leguntur,
        Tono: propter auium garritum, qui nullo comprehenditur tono. Quod enim in sylogismo modus et
        figura, hoc in cantu tonus facit ac schala. Uocem viuam dico, propter musica instrumenta.
        Uel aliter, Cantus est viue vocis secundum arsim ac thesim coaptatio. [Gafforus in marg.]
        Uel vt Gafforus in Theoricis libro quinto capitulo sexto scribit, Est plurium vocum ab eodem
        principio deductio. Et hec descriptio proprie huic syllabarum progressioni (quam cantus non
        est) conuenit.</p>
      <p xml:id="ORNMUS10238">
        <pb n="[f.Cvir]"/>De deductionum Numero.</p>
      <p xml:id="ORNMUS10239">Tres igitur sunt huiusmodi deductiones: Prima [sqb] duralis dicitur,
        duriter modulanda. quia in [rob]fa[sqb]mi et octauis eius mi requirit.</p>
      <p xml:id="ORNMUS10240">Secunda [rob] mollis enim, que blando ac suaui concentu discurrit, in
        [rob]fa[sqb]mi nanque fa poscit.</p>
      <p xml:id="ORNMUS10241">Tertia naturalis quasi neutralis dicitur. In [rob]fa[sqb]mi enim nec
        mi, nec fa cupit: quia locum talem non attingit.</p>
      <p xml:id="ORNMUS10242">Deductionum Regule.</p>
      <p xml:id="ORNMUS10243">Prima, vbicunque ponitur vt, in schala, ibi est alicuius deductionis
        principium, vbi fa, ibi medium, et vbi la, ibi finis, vt in subscripta claret figura.</p>
      <p xml:id="ORNMUS10244">[Ornithoparchus, f. Cvir,1; text: C, F, g, Principium, In F natura, b,
        bmollis, c, que [sqb] dura, Medium, a, d, e, Finis]</p>
      <p xml:id="ORNMUS10245">Secunda regula. Cuius deductionis hec vel illa nota existat, sic
        facile dinosces. Considera vocem ibi cantandam, cum qua descende vsque ad suum fundamentum,
        puta vt, et vbi tale repertum fuerit, videatur, que deductio ibi habeat initium Nam de tali
        erit nota de qua queris.</p>
      <p xml:id="ORNMUS10246">De Transpositione.</p>
      <p xml:id="ORNMUS10247">Unde transpositio Est cantus vel clauis a propria sede remotio. Est
        enim transponere cantum vel clauem a loco proprio remouere, et est duplex transpositio,
        scilicet cantus et clauis.</p>
      <p xml:id="ORNMUS10248">De transpositione Cantus.</p>
      <p xml:id="ORNMUS10249">Est coniunctarum euitatio. Dum enim coniunctas (quoniam viciosum
        reddunt cantum) vitare intendimus, cantum ex loco proprio sui finis sursum ad quintam
        eleuamus. vt in responsorio, Ite in orbem, lucide claret.</p>
      <p xml:id="ORNMUS10250">[Ornithoparchus, f. Cvir,2; text: Regulariter, Irregulariter, Ite in
        orbem]</p>
      <p xml:id="ORNMUS10251">
        <pb n="[f.Cviv]"/>De clauibus affinalibus tonorum.</p>
      <p xml:id="ORNMUS10252">Claues: quas affinales dicimus: sunt littere cantuum irregularium
        terminatiue. [Guido. Berno. Gregorius. in marg.] Quarum secundum Guidonem, Bernonem, ac
        diuum Gregorium, tres sunt. Licet Ambrosiani plures ponant.</p>
      <p xml:id="ORNMUS10253">[Ornithoparchus, f.Cviv,1; text: Scilicet, Alamire, [rob]fa[sqb]mi,
        csolfaut, In qua finit omnis cantus. Primi, Tertij, Quinti, et, Secundi, Quarti, Sexti,
        tonorum transpositorum.]</p>
      <p xml:id="ORNMUS10254">Fit autem ista cantuum illegalitas, vt scribit Pontifex decimo quarto
        capitulo musice sue, interdum venialiter, cantorum ignauia interdum, ex irrefutabili
        antiquitate nonnunquam, plerumque etiam contrapunctandi causa, vt Baritonus sub chorali
        Tenore locum descendendi habeat.</p>
      <p xml:id="ORNMUS10255">De transpositione regule.</p>
      <p xml:id="ORNMUS10256">Prima. Cantus septimi et octaui tonorum non transponitur. Non sursum
        ad dlasolre, vt Ambrosiani arbitrantur: [Ambrosiani. in marg.] quia tonus autentus non habet
        locum surgendi ad decimam, Nec infra ad Cfaut, quoniam plagalis non habet locum cadendi ad
        quintam neque enim vltra eela scandendum: neque infra [Gamma] ut descendendum est: vt supra
        claruit, Quare inquit Joannes pontifex. [Joannes papa in marg.] Oportet eum qui vicarium
        habere non potest, ipse suum per se officium administret.</p>
      <p xml:id="ORNMUS10257">Secunda regula, Cantus in dlasolre aut in Cfaut terminatus, aut
        Ambrosianus est, aut cantorum inscitia corruptus. dicente Pontifice, Quotiens in cantu
        Tetrardi vlla euenit aberratio, dicamus eam ex cantorum procedere inscitia, et corrigendam
        esse musicorum peritia, [Joannes papa, Gregoriani, in marg.] Gregorianorum enim, talem non
        admittit cantum, auctoritas.</p>
      <p xml:id="ORNMUS10258">Tertia, Unius vocis extranee in aliqua claue locatio, causa est cur
        totius cantus fiat transpositio.</p>
      <p xml:id="ORNMUS10259">Quarta, Transpositio est coniunctarum remedium atque excusatio.</p>
      <p xml:id="ORNMUS10260">Quinta, Omnis transpositio ex finali, ad quintam propriam affinalem
        fiat, nisi necessitate ad quartam fieri cogatur. Tunc autem ad quartam transponere
        compellimur: quando post quintariam transpositionem plures coniuncte, quam ante fuerant
        oriuntur: vt in responsorio Que est ista, sub tertio tonn licet videre hoc modo.</p>
      <p xml:id="ORNMUS10261">[Ornithoparchus, f.Cviv,2; text: Que est ista regulariter,
        Transpositio quintaria non valens, Transpositio quartaria bene valens]</p>
      <p xml:id="ORNMUS10262">
        <pb n="[f.Dir]"/>Sexta Eedem voces post transpositionem cantande sunt, que canebantur
        ante.</p>
      <p xml:id="ORNMUS10263">Septima. In canticis irregularibus ad quintam transpositis, cantandum
        est mi in [rob]fa[sqb]mi in omni tono, nisi fa specialiter signetur.</p>
      <p xml:id="ORNMUS10264">Octaua, In canticis ad quartam transpositis, in [rob]fa[sqb]emi semper
        fa, profertur, nisi mi specialiter notetur.</p>
      <p xml:id="ORNMUS10265">Nona Transpositio ad quartam cognoscitur quando cantus per vocem sue
        schale non conuenientem terminatur. Uel quando in principio cantus transpositi fa signatum
        reperitur. Cui transpositioni diuus Bernhardus omnino reclamare videtur: cum inquit: dignum
        quidem est vt qui regulariter viuere proposuerunt, etiam recte candendi scientiam habeant:
        [Berhardus. in marg.] repudiatis eorum licentijs: qui similitudinem magis quam naturam in
        cantibus attendentes: coherentia disiungunt, coniungunt opposita, cantum: vt libet: non vt
        licet: incipiunt et terminant, deponunt, eleuant, componunt et ordinant. Per inconsultam
        enim huiusmodi transpositionem tanta in cantibus orta est confusio: vt plures alterius
        maneriei esse credantur.</p>
      <p xml:id="ORNMUS10266">Decima regula. Cantus in Gsolreut terminatus: signato fa in
        [rob]fa[sqb]mi, est primi vel secundi toni ad quartam transpositi. Et qui in alamire tertij
        vel quarti, vt Que est ista, et sic de alijs.</p>
      <p xml:id="ORNMUS10267">De Transpositione clauium.</p>
      <p xml:id="ORNMUS10268">Clauim transpositio est Clauis signate ob defectum linearum, vel
        eleuatio, vel depressio. de qua tales dantur regule.</p>
      <p xml:id="ORNMUS10269">Prima, Clauium transpositio cantum non irregularisat, quia regularem
        finem non variat.</p>
      <p xml:id="ORNMUS10270">Secunda, Quanto clauis transposita descendit a proxima precedente:
        tanto nota sequens clauem illam transpositam ascendit, et ediuerso. vt in infrascriptis
        claret exemplis.</p>
      <p xml:id="ORNMUS10271">[Ornithoparchus, f.Dir; text: Hec sunt conuiuia que tibi placent o
        patris sapientia] <figure>
          <graphic url="/images/ORNMUS1_09GF.gif"/>
        </figure></p>
      <p xml:id="ORNMUS10272">Caput duodecimum de tonis in specie.</p>
      <p xml:id="ORNMUS10273">QUom innatus sit nobis a generalioribus ad specialia magis processus:
        [Aristoteles in marg.] vt summus ille philosophorum omnium princeps, <pb n="[f.Div]"/>ac
        naturalis intelligentie lumen Aristoteles. primo de phisico auditu declarat. Congruo igitur
        ordine post generalem tonorum explanationem, ad speciuocam transeamus: vniuscuiusque naturam
        latius ac clarius enodando. Et primum quidem primi.</p>
      <p xml:id="ORNMUS10274">De Tono primo.</p>
      <p xml:id="ORNMUS10275">Primus tonus: vt diuus Bernhardus scribit: [Bernhardus. in marg.] est
        regula autentum prime manerie determinans. Uel est Prothi autentica progressio. Est autem
        progressio autentica, ascensus vltra finem ad octauam, nonam, et decimam. Et formatur primi
        toni progressio ex ea diapenthes specie. que est ex D in a, et ea diatesseron specie: que ab
        a in d acutam est, inquit Franchinus. libro primo pratice, capitulo octauo. [Franchinus. in
        marg.] Finalem sedem habet in Dsolre regularem, vel in alamire irregularem. Principia eius
        apud Guidonem sunt. C. D. E. F. G. et a, cuius forma capitalis est hec.</p>
      <p xml:id="ORNMUS10276">[Ornithoparchus, f.Div; text: Capitale Primi toni. Sacerdos in
        eternum, Gaudeamus]</p>
      <p xml:id="ORNMUS10277">De Tonorum differentijs.</p>
      <p xml:id="ORNMUS10278">Differentie de tonorum essentia non sunt: sed pro indoctis tantum: vt
        in diuersis tonorum initijs facilius ordiantur, reperte. Inquit enim pontifex vicesimo
        tertio capitulo musice sue. [Joannes papa in marg] Ego nullam huius rei causam: nisi vsum:
        inuenio: nec ab vllo musicorum scriptam reperi. Neque diuus Bernbardus multum approbare
        videtur. Multarum enim confusionum errorumque occasionem dant differentie. Cum igitur
        obsequium nostrum: quod deo prestamus: rationabile esse debeat: relictis differentijs (quas
        nulla probat ratio) solum de capitalibus tonorum Tenoribus solliciti sint studiosi lectores:
        ne inutilibus superuacaneisque preceptis se inuoluant: noctis caliginem induant, ac rem
        facilem, obscurissimam reddant ac difficillimam, neque enim irrationabilibus flascis: sed
        bene moratis ac regulatis canticis gaudet deus, qui omnia ordine regulatissimo constituit.
        Quare et Psalmista dicit. [Psalmista in marg.] Laudate dominum in cymbalis bonesonantibus.
        Non enim bene sonantibus dixisset, si deum quouis boatu, screatu, ac strepitu laudari
        voluisset.</p>
      <p xml:id="ORNMUS10279">De diuisionibns Psalmorum.</p>
      <p xml:id="ORNMUS10280">Psalmos: quibus in diuinis vtimur laudibus: duplices inuenio. Maiores
        scilicet et minores. Minores omnes psalmi dicuntur, preter duo cantica, <pb n="[f.Dijr]"
        />scilicet diue virginis et Zacharie. Canticum etiam Symeonis, in quibusdam dyocesibus pro
        maiore, in quibusdam pro minore psalmo reputatur, Ut ipse orbem terrarum lustrando
        expertussum.</p>
      <p xml:id="ORNMUS10281">De vero psallendi modo.</p>
      <p xml:id="ORNMUS10282">Quom psalmi concentu, magnum, magno in mysterio: prophetam vsum esse:
        [Quid sit psallere. in marg.] tum Celij Rodigini, tum Theologorum omnium testetur
        auctoritas, placuit non nihil de vero psallendi modo, scriptis nostris inserere. Unde
        psallere, est cum quodam iubilo laudes deo optimo maximo, decantare, Qua in re tanta est:
        Prohpudor: diuersitas, vt singuli singulos psallendi modos habere videantur, [Joannes papa
        in marg.] Nec statuta nec precepta patrum seruantes, sed quisque vt vult et psallit et
        canit. Unde tanta in ecclesia orta est dissensio, tanta discordia, tanta confusio, vt vix
        duo eundem psallendi ritum teneant. Hoc grauiter reprehendit pontifex capitulo vicesimo
        secundo musice sue: et quidem digne: cum inquit. Cum vnus dominus, vna fide, vno baptismate,
        et omnino morum vnitate oblectetur: quis non credat illumipsum cantorum multiplici discordia
        grauissime offendi: Quare nonnullas, de vero psallendi modo regulas tradidissem: Nisi eas
        iam a domino Michaele Galliculo de muris viro sane doctissimo, apud veterem Cellam Cistertij
        ordinis celeberrimum Cenobium: [Michael galliculus in marg.] et copiose et erudite
        conscriptas offendissem. Omnes igitur eius rei cupidos ad hunc remitto, solum me ijs, que
        intonationes psalmorum concernunt: intromittendo.</p>
      <p xml:id="ORNMUS10283">De intonationibus psalmorum regule.</p>
      <p xml:id="ORNMUS10284">Prima. Omnes psalmi maiores cum ascensu: minores vero absque ascensu
        sunt intonandi.</p>
      <p xml:id="ORNMUS10285">Secunda. Dictiones indeclinabiles, Hebraice, ac barbare, in medio
        accentu acuto sunt proferende.</p>
      <p xml:id="ORNMUS10286">Tertia. Intonatio psalmorum minorum primi toni ex alamire: maiorum
        vero ex Ffaut est hoc modo.</p>
      <p xml:id="ORNMUS10287">[Ornithoparchus, f.Dijr; text: Laudate pueri dominum laudate nomen
        domini, Memento domine dauid, Magnificat anima mea dominum]</p>
      <p xml:id="ORNMUS10288">Melodia versuum in responsorijs, a musicis recentioribus iam ad
        placitum formatur, <pb n="[f.Dijv]"/>Introitum autem vsque hodie inuiolabiter seruatur,
        secundum Priscorum decreta hoc modo.</p>
      <p xml:id="ORNMUS10289">[Ornithoparchus, f.Dijv,1; text: Melodia versuum in responsorijs primi
        toni, Melodia versuum in introitibus primi toni]</p>
      <p xml:id="ORNMUS10290">De Tono secundo.</p>
      <p xml:id="ORNMUS10291">Secundus tonus: vt diuus Bernhardus inquit: Est regula plagalem prime
        manerie determinans. Uel est plagalis Prothi progressio, Est autem plagalis progressio,
        descensus vltra finem ad quintam, vel saltem quartam, Initia eius secundum Guidonem sunt A.
        C. D. F. et G. octaui autenti fines rite occupat, quia miles Sui ducis castra iure gentium
        licite inhabitat. Formula autem secundi toni hec est.</p>
      <p xml:id="ORNMUS10292">[Ornithoparchus, f.Dijv,2; text: Capitale secundi toni, Miserator
        dominus, Hec mundum spernes] <figure>
          <graphic url="/images/ORNMUS1_10GF.gif"/>
        </figure></p>
      <p xml:id="ORNMUS10293">Intonatio psalmorum minornum ex Ffaut; maiorum vero ex Cfaut habetur
        hoc modo.</p>
      <p xml:id="ORNMUS10294">[Ornithoparchus, f.Dijv,3; text: Laudate pueri dominum, Laudate nomen
        domini]</p>
      <p xml:id="ORNMUS10295">
        <pb n="[f.Diijr]"/>[Ornithoparchus, f.Diijr,1; text: Memento domine dauid, Magnificat anima
        mea dominum, Melodia versuum in responsorijs secundi toni, Melodia versuum in introitibus
        secundi toni]</p>
      <p xml:id="ORNMUS10296">De tercio Tono</p>
      <p xml:id="ORNMUS10297">Tertius tonus est Regula autentum secunde manerie determinans. Uel est
        autentica Deuteri progressio, sedem habens finalem in Elami regularem, Uel in [sqb]Mi
        irregularem: Initia eius secundum Guidonem sunt E. F. G. et c. Cuius formula capitalis est
        hec.</p>
      <p xml:id="ORNMUS10298">[Ornithoparchus, f.Diijr,2; text: Capitale tertij, O gloriosum, Fauus
        distillans]</p>
      <p xml:id="ORNMUS10299">Intonatio psalmorum minorum ex csolfaut, maiorum vero ex Gsolreut est:
        huius modi.</p>
      <p xml:id="ORNMUS10300">[Ornithoparchus, f.Diijr,3; text: Laudate pueri dominum et cetera.] <figure>
          <graphic url="/images/ORNMUS1_11GF.gif"/>
        </figure></p>
      <p xml:id="ORNMUS10301">
        <pb n="[f.Diijv]"/>[Ornithoparchus, f.Diijv,1; text: Memento domine dauid, Magnificat anima
        mea dominum, Melodia versuum responsorium tertij toni. Melodia versuum introitualium tertij
        toni]</p>
      <p xml:id="ORNMUS10302">De Tono quarto.</p>
      <p xml:id="ORNMUS10303">Quartus tonus, teste Bernhardo, Est regula plagalem secunde manerie,
        determinans, vel est plagalis deuteri progressio, eosdem quos suus autentus finem occupans.
        Initia illi accidunt sex, scilicet C. D. E. F. G. et a. Cuius tenor principalis est hic, vt
        sequitur.</p>
      <p xml:id="ORNMUS10304">[Ornithoparchus, f.Diijv,2; text: Capitale quarti, Tota pulchra es,
        Hec est dies]</p>
      <p xml:id="ORNMUS10305">Intonatio psalmorum minorum ex alamire, maiorum vero ex Elami est hoc
        modo.</p>
      <p xml:id="ORNMUS10306">[Ornithoparchus, f.Diijv,3; text: Laudate pueri dominum laudate nomen
        domini]</p>
      <p xml:id="ORNMUS10307">
        <pb n="[f.Divr]"/>[Ornithoparchus, f.Divr,1; text: Memento domine dauid, Magnificat anima
        mea dominum, Melodia versuum responsorium quarti toni, Melodia versuum in officijs diuinis,
        Quarti toni] <figure>
          <graphic url="/images/ORNMUS1_12GF.gif"/>
        </figure></p>
      <p xml:id="ORNMUS10308">De Tono quinto.</p>
      <p xml:id="ORNMUS10309">Quintus tonus est regula, autentum tertie manerie determinans, Uel est
        autentica Triti progressio. Cuius finis regularis in Ffaut est, irregularis autem in
        csolfaut. Principia eius (teste Franchino) quattuor sunt, scilicet F. a. c. et G. Cuius
        formula capitalis est hec.</p>
      <p xml:id="ORNMUS10310">[Ornithoparchus, f.Divr,2; text: Capitale quinti, Gaude dei genitrix,
        Gaudia]</p>
      <p xml:id="ORNMUS10311">Intonatio psalmorum minorum ex csolfaut, maiorum vero ex Ffaut, et
        habetur et intonatur hoc modo.</p>
      <p xml:id="ORNMUS10312">[Ornithoparchus, f.Divr,3; text: Laudate pueri dominum et cetera.]</p>
      <p xml:id="ORNMUS10313">
        <pb n="[f.Divv]"/>[Ornithoparchus, f.Divv,1; text: Memento domine dauid, Magnificat anima
        mea dominum, Harmonia versuum responsoriorum, quinti toni. Progressio versuum introitualium
        quinti toni] <figure>
          <graphic url="/images/ORNMUS1_13GF.gif"/>
        </figure></p>
      <p xml:id="ORNMUS10314">De Tono sexto.</p>
      <p xml:id="ORNMUS10315">Sextus tonus est regula, plagalem tertie manerie determinens. Uel est
        plagalis Triti progressio, cum suo autento in finalibus iuste participans. Cui initia
        quattuor accidunt scilicet C. D. F, et a: Inquit Franchinus. decimo tertio capitulo practice
        sue. Et Guido in dialogo doctrinali. Cuius formula capitalis est hec.</p>
      <p xml:id="ORNMUS10316">[Ornithoparchus, f.Divv,2; text: Capitale, Ueni electa mea, Diligebat
        eam]</p>
      <p xml:id="ORNMUS10317">Intonatio psalmorum minorum ex alamire, maiorum ex ffaut procedit hoc
        modo.</p>
      <p xml:id="ORNMUS10318">[Ornithoparchus, f.Divv,3; text: Laudate pueri dominum Laudate nomem
        domini]</p>
      <p xml:id="ORNMUS10319">
        <pb n="[f.Eir]"/>[Ornithoparchus, f.Eir,1; text: Memento domine dauid, Magnificat anima mea
        dominum, Melodia versuum in responsorijs Sexti ioni, Melodia versuum in introitibus Sexti] <figure>
          <graphic url="/images/ORNMUS1_14GF.gif"/>
        </figure></p>
      <p xml:id="ORNMUS10320">De Tono septimo.</p>
      <p xml:id="ORNMUS10321">Septimus tonus est regula, autentum quarte manerie determinans, Uel
        est autentica Tetrardi progressio. Finem habet in Gsolreut regulariter tantum. Cui initia
        quinque accidunt scilicet G, a, [sqb], c et d. Cuius formula capitalis est hec.</p>
      <p xml:id="ORNMUS10322">[Ornithoparchus, f.Eir,2; text: Capitale septimi, Exortum est,
        Clamauerunt]</p>
      <p xml:id="ORNMUS10323">Intonatio psalmorum minorum ex dlasolre, maiorum autem ex
        [rob]fa[sqb]mi formatur hoc modo.</p>
      <p xml:id="ORNMUS10324">[Ornithoparchus, f.Eir,3; text: Laudate pueri dominum Laudate nomen
        domini]</p>
      <p xml:id="ORNMUS10325">
        <pb n="[f.Eiv]"/>[Ornithoparchus, f.Eiv,1; text: Memento domine dauid, Magnificat anima mea
        dominum, Melodia versuum responsoriorum Septimi toni, Melodia versuum introitualium Septimi
        toni] <figure>
          <graphic url="/images/ORNMUS1_15GF.gif"/>
        </figure></p>
      <p xml:id="ORNMUS10326">De Tono octauo.</p>
      <p xml:id="ORNMUS10327">Octauus tonus est regula, plagalem quarte manerie determinans. Uel est
        plagalis Tetrardi progressio, eundem cum suo autento, finem possidens. Cuius initia sunt D.
        F. G. a et c. Formula autem principalis hec que sequitur.</p>
      <p xml:id="ORNMUS10328">[Ornithoparchus, f.Eiv,2; text: Capitale octaui, Dum ortus, Iusti
        confitebuntur]</p>
      <p xml:id="ORNMUS10329">Intonatio psalmorum minorum ex csolfaut habetur, maiorum autem ex
        Gsolreut procedit modo quo sequitur.</p>
      <p xml:id="ORNMUS10330">[Ornithoparchus, f.Eiv,3; text: Laudate pueri dominum Laudate nomen
        domini]</p>
      <p xml:id="ORNMUS10331">
        <pb n="[f.Eijr]"/>[Ornithoparchus, f.Eijr,1; text: Memento domine dauid, Magnificat anima
        mea dominum, Melodia versuum in responsorijs Octaui toni. Melodia in introitibus octaui
        toni.] <figure>
          <graphic url="/images/ORNMUS1_16GF.gif"/>
        </figure></p>
      <p xml:id="ORNMUS10332">De Tono peregrino.</p>
      <p xml:id="ORNMUS10333">Est alius tonus: quem nonnulli Peregrinum nominant, Non quod
        peregrinorum: sed quod in nostra concinnentia rarus admodum ac peregrinus sit, sit dictus.
        Nam non nisi ad vnam antiphonam. Nos qui viuimus, scilicet, et ad psalmos duos, puta. In
        exitu, et Benedicite, tenor eius, decantatur. In finali quoque septimi vltima eius
        terminatur, vt Franchinus ostendit. Cuius tenor est qui sequitur.</p>
      <p xml:id="ORNMUS10334">[Ornithoparchus, f.Eijr,2; text: Peregrinus tonus, In exitu israel de
        egypto domus Iacob de populo barbaro]</p>
      <p xml:id="ORNMUS10335">Quod diuersi diuersis delectentur modis. Caput Tredecimum.</p>
      <p xml:id="ORNMUS10336">QUom non omnium ora eodem cibo capiantur, vt scribit Pontifex.
        sextodecimo capitulo musice sue, [Joannes papa in marg.] sed ille quidem acrioribus, iste
        vero lenioribus escis iuuetnr. Ideo non omnium aures eiusdem modi sono oblectantur. Alios
        namque morosa ac curialis primi vagatio <pb n="[f.Eijv]"/>delectat. Alios rauca secundi
        grauitas capit. Alios seuera ac quasi in dignitas tertij insultatio iuuat. Alios adulatorius
        quarti sonus attrahit. Alij modesta quinti petulantia mouentur. Alij lachrymosa sexti voce
        mulcentur. Alij inimicos septimi saltus libenter audiunt. [Guido. in marg.] Alij decentem et
        quasi matronalem octaui canorem diligunt. Nec mirum: inquit Guido. tertio decimo micrologi
        capitulo: si varietate sonorum delectatur auditus, cum varietate colorum gratuletur visus,
        odorum varietate foueatur olfactus, ac mutatis saporibus lingua congaudeat. Quapropter bene
        cautus sit musicus, vt cantum in eo tono disponat, in quo plurimum delectari auditores
        cognoscit. Ut si iuuenum rogatu cantum componere voluerit: iuuenilis sit ille et lasciuus.
        Si vero senum, morosus sit, et seueritatem exprimens. Quemadmodum enim comediarum scriptor:
        si partes iuuenis, seni: et luxuriosi, auaro mandauerit, derisui habetur. Ita et modulator,
        si in tristi re salientem modum adduxerit, et in leta lachrymabilem. Qua autem id fiat
        industria modorum proprietas declarat. [Cassiodorus. in marg.] Quoniam (vt scribit
        Cassiodorus in epistola ad Boetium, et resumit Celius antiquarum lectionum libro quinto
        capitulo vicesimo secundo) Dorius prudentie largitor est, ac castitatis effector. Phrygius
        pugnas excitat, et votum furoris inflammat. Eolius animi tempestates tranquillat, somnumque
        iam placatis tribuit. Lydius intellectum obtusis acuit: terreno desyderio grauatis,
        celestium appetentiam inducit, bonorum operator eximius. Lydium tamen. Plato libro de
        republico tertio: plurimum reprobat: tum quod flebilis: tum quod femineus sit. Dorium autem
        probat: tum quod virilis: tum quod viros fortes et delectet, et rei bellice repertor
        exiscat. Nostri autem cultioris seculi homines: modo Dorio, modo Phrygio, modo Lydio, modo
        alijs vtuntur modis. Quoniam in alio et alio negotio: alium sibi modum conuenire perpenduut.
        Nec mirum: omnis etenim animi habitus cantibus gubernatur: [Macrobius. in marg.] scribit
        Macrobius: nam dat cantus somnos, adimitque: nec non curas et immittit et retrahit, iram
        suggerit, clementiam suadet, morbis medetur, et effectus supra fidem varios producit: inquit
        Franciscus Pattacha. [Franciscus Petracha. in marg.] Hos ad leticiam inanem: hos ad deuotum
        et sanctum gaudium, piasque nonnunquam lachrymas, mouet. De quibus omnibus malo tacere, quam
        aliquid inconsulte determinare, ne puerorum ingenia inutilibus potius quam necessarijs
        preceptis videar grauare. Quoniam qui in exponendo plura quam necesse est superfundit, addit
        tenebras, non tollit densitatem: inquit Macrobius libro secundo super Somnio Scipionis. Dent
        igitur ijs paucis operam studiosi: atque ediscant precepta hec: quoniam ad sequentem
        tractatum necessario requiruntur intelligendum.</p>
      <p xml:id="ORNMUS10337">Libri Primi finis.</p>
      <p xml:id="ORNMUS10338">Sequitur Secundus.</p>
    </body>
  </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus de intonatione tonorum</title>
        <title type="abbrev">JACDIT</title>
        <author><persName>Jacobus Leodiensis</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Andreas Giger</persName>
        </respStmt>
        <respStmt>
          <resp>Corrector</resp>
          <persName>Elisabeth Honn</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1995">1995</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Jacobi Leodiensis Tractatus de consonantiis musicalibus, Tractatus de intonatione
            tonorum, Compendium de musica</emph>, ed. Joseph Smits van Waesberghe, Eddie Vetter, and
          Erik Visser, Divitiae musicae artis A/IXa (Buren: Knuf, 1988), 47â€“87. As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Iacobus Leodiensis: Tractatus de intonatione tonorum</title>
          <idno type="LML">IAC. LEOD. inton.</idno>
        </bibl>
        <listWit>
          <witness>
            <idno type="RISM">B-Br 10162/6, 3v-10v (15v-22v)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="JACDIT0001">
        <pb n="[47]"/>I In huius opusculi capitulo primo ars tonorum traditur generalis</p>
      <p xml:id="JACDIT0002">|| [15vb in marg.] Tonus prout antiphona vel alter cantus totus
        alicuius toni dicitur, est plurium vocum quasi simul tonantium concors sonoritas. Dinoscitur
        autem cuius toni aliquis cantus sit ex principio, medio atque fine. Propterea nonnulli ipsum
        aliter describunt sic: Tonus est principii discretio ascensionisque ac descensionis
        cuiuslibet cantus regularis. Octo sunt autem toni secundum modernos, scilicet primus,
        secundus, tertius, quartus, quintus, sextus, septimus et octavus. Horum quattuor dicuntur
        principaliores, scilicet impares ut primus, tertius, quintus et septimus. Alii vero
        quattuor, scilicet pares ut secundus, quartus, sextus et octavus, dicuntur minus principales
        quia secundario fuerunt inventi. Unde plagales dicuntur respectu aliorum.</p>
      <p xml:id="JACDIT0003">
        <pb n="[48]"/>Notandum igitur, ut tactum est, quod ex tribus perpenditur antiphonae tonus
        vel alterius cantus cuiuscumque, scilicet ex principio, medio seu processu atque fine, et
        neutrum istorum trium per se sufficit ad secure iudicandum de tono cuiuslibet cantus
        regularis. Plus tamen facit ad hoc medii atque finis consideratio quam principii. Propterea
        de medio seu processu atque fine cantuum diversorum tonorum figuraliter breviterque nunc
        dicemus.</p>
      <p xml:id="JACDIT0004">
        <pb n="[49]"/>In primis igitur praemittamus quattuor esse claves, in quibus omnis cantus
        regularis finem suum obtinere debet, scilicet .D.solre, .E.lami, .F.faut et .G.solreut in
        spatio. Similiter quattuor sunt voces quae fines cantuum regularium tonorum proprietates
        servantium obtinent, scilicet re, mi, fa, sol. Dicimus enim quod omnis antiphona vel alius
        cantus quicumque finiens in re de .D.solre primi toni est vel secundi. Si vero finiatur in
        mi de .E.lami, tertii erit vel quarti. Si in fa de <pb n="[50]"/>.F.faut, quinti sive sexti.
        Sed si in sol de .G.solreut, septimi vel octavi. Si autem aliquis cantus in praetactis
        clavibus finem suum non teneat, irregularis dicetur. De quo ut de regularibus iudicandum
        esse puto.</p>
      <p xml:id="JACDIT0005">Ex dictis patet distinctio tonorum imparium ab imparibus et parium a
        paribus.</p>
      <p xml:id="JACDIT0006">Nam ex fine distinguuntur, sed ut appareat distinctio imparium a
        paribus ut primi a secundo, cum in fine conveniant, || [16ra in marg.] similiter tertii a
        quarto et sic de aliis, duae regulae teneantur generales quarum prima de imparibus erit,
        secunda de paribus. Prima regula talis est: Toni impares nonnisi per unam notam sub suo
        finali debent descendere sed desuper octo regulariter ascendere possunt et de licentia nonam
        quandoque assumunt. Secunda regula talis est: Toni pares sub suo finali per quattuor vel
        quinque notas descendere possunt et per totidem regulariter possunt ascendere et de licentia
        sextam nonnumquam assumunt. Proprium est igitur tonis imparibus acute ascendere et sub suo
        finali nonnisi una nota descendere. Paribus vero proprium est graviter leniterque circa suum
        finem procedere et in ascendendo octavam notam septimamve regulariter attingere numquam.</p>
      <p xml:id="JACDIT0007">
        <pb n="[51]"/>Ex dictis ergo concludatur illum cantum qui supra suum finem ultra sex notas
        ascendit et sub illo non descendit, vel si descendat hoc tantum fit una nota, alicuius
        imparis esse toni. Consideratoque fine illius cantus cuius imparis fuerit, dubitandum non
        est. Nam si in .D.solre finiatur, primi erit toni, si in .E.lami tertii, si in .F.faut
        quinti, si in .G.solreut septimi. Si vero aliquis cantus per duas voces vel plures sub suo
        fine descendat et desuper ascendendo septimam non attingat, alicuius toni paris erit. Cuius
        autem paris determinate fuerit ex fine distinguatur, quia si in .D.solre finem teneat,
        secundi erit toni, si in .E.lami quarti, si in .F.faut sexti, si vero in .G.solreut
        octavi.</p>
      <p xml:id="JACDIT0008">Istae autem regulae praedictae, licet naturam propriam tonorum
        exprimant, tamen in plerisque antiphonis et aliis cantibus cassatae inveniuntur. Notandum
        vero est quod, licet ascensus proprius tonorum imparium ad octavam sive nonam notam a fine
        stare debeat, tamen quantumcumque aliquis cantus illam nonam notam excedat desuper
        ascendendo, tonorum imparium denominationem non amittet; attamen irregularis est talis
        cantus. Contingit autem quandoque aliquem cantum simul duorum tonorum in eodem fine
        communicantium proprietates servare || [16rb in marg.] et, si aliquis cantus in .D.solre
        finem habens ultra sex notas vel septem ascendat, proprietatem habebit primi toni. Si vero
        idem cantus sub fine per duas notas vel plures descendat, secundi proprietatem obtinebit et
        talis cantus a primo tamquam a digniore denominari debet, et sicut dico de primo et secundo,
        ita intelligo de aliis. Semper enim talis cantus imparis toni denominationem sortiatur.</p>
      <p xml:id="JACDIT0009">Sunt autem aliquae antiphonae et responsoria quae nec paris toni nec
        imparis proprietates servant, verbi gratia: si aliqua antiphona finiens in .D.solre non
        ascendat ultra quintam notam nec descendat nisi per notam unam, primi toni proprietate
        privabitur, similiter et secundi. Verum de talibus antiphonis ceterisque <pb n="[52]"
        />cantibus similibus, tamen propter brevitatem cum qua per indifferentiam se habent ad tonum
        parem et imparem, pauca modo discutimus. Quoniam autem prius tangebatur aliquos irregulares
        esse cantus in praedictis quattuor clavibus alicuius accidentis causa non habentes suos
        fines ut appareant cuius sint toni, notandum est quod omnis cantus finiens in ista voce re,
        cuiuscumque clavis fuerit illa re, primi toni erit vel secundi. Si vero cantus aliquis in mi
        finiatur, cuiuscumque clavis fuerit illa vox mi, tertii toni erit sive quarti. Verum si in
        fa finiatur, cuiuscumque clavis fuerit, quinti erit sive sexti. Sed si finiens sit in sol,
        cuiuscumque clavis fuerit, septimi vel octavi toni erit. Si vero de praetactis cantibus
        dubitat quis, cuius toni determinate sint, utrum paris vel imparis, regulas prius datas de
        tonorum parium ab imparibus differentia speculetur. Per eas etenim fine considerato scire
        quibit dubitatum.</p>
      <p xml:id="JACDIT0010">Possunt igitur diversi toni vel, ut proprius loquamur, cantus
        diversorum tonorum in eadem clave suos obtinere fines ratione diversarum vocum in eadem
        clave contentarum, || [16va in marg.] ut in .a. acuta, id est in .a.lamire in regula, finire
        possunt tonus primus ac secundus ratione huius vocis re ibi existentis. Similiter tertius et
        quartus ratione ipsius mi. In .G.solreut etiam in spatio quandoque terminatur primus tonus
        ratione ipsius re.</p>
      <p xml:id="JACDIT0011">Fortassis autem intra se dubitando quis inquiet: "De antiphonis
        ceterisque cantibus in re vel mi vel fa vel sol terminatis cuius toni sint quoquomodo dicis,
        sed de cantibus tonorum finientium in ut vel la, cum sint quaedam voces, nihil determinas!"
        Ad cuius dubitationis solutionem habendam praemittimus quod, licet sex <pb n="[53]"/>sint
        voces, scilicet ut re mi fa sol la, tamen quattuor illarum, ut prius tangebatur, scilicet re
        mi fa sol, tantum finales sunt in cantibus regularibus in quibus tonus debet assignari,
        quippe cum ratione cuiuslibet toni seu cuiuslibet cantus toni proprietatem servantis sit
        supra suum finem posse ascendere, sub eodemque posse descendere. Verum sub ut per se
        descensus esse nequit cum vocum sit infima. Similiter supra la per se ascensus esse non
        potest cum vocum sit suprema, quare relinquitur quod istae duae voces ut et la, ut sic
        consideratae sunt, in cantibus praetactis proprie finales esse non debent, sed aliae
        quattuor.</p>
      <p xml:id="JACDIT0012">Contingit tamen aliquos cantus in aliqua praedictarum duarum vocum
        terminari, maxime in ut, quia raro vel numquam vidimus cantum toni servantem naturam in la
        finientem esse, cum de ratione cantus magis sit descendendo finire quam ascendendo. Ideo de
        cantibus in la terminatis, si qui sint, nihil dicemus. Sed de terminatis in ut aliqua
        proponimus enarrare.</p>
      <p xml:id="JACDIT0013">Si igitur cantus aliquis in ut finiatur, ad iudicandum de tono eius
        considerandum est ad voces proprie finales in eadem clave existentes, non ad quascumque, sed
        ad fa et sol. Dico autem ad fa et sol, non ad re vel mi, quia puto talem cantum tantum esse
        quinti toni vel sexti, septimi vel octavi. || [16vb in marg.] Videndum est igitur utrum in
        illa clave (in qua est ut, obtinens finem cantus cuius tonum nos volumus scire) sit fa sine
        sol, ut in .C.faut et .F.faut, vel sol sine fa, ut in .G.solreut, vel fa et sol simul, ut in
        .c.solfaut. Si ibi fuerit fa sine sol, iudicandum est de tono cantus illius ac si finiretur
        in fa. Propterea si aliquis cantus in ut de .C.faut vel .F.faut finiatur, meo iudicio,
        quinti toni erit sive sexti; quod si sequatur regulam tonorum imparium quinti erit, si
        parium sexti. Si vero cum illa ut, in qua cantus terminatur, fuerit sol sine fa, septimi
        toni erit vel octavi; et si sequatur tonorum imparium regulam, septimi erit, si parium
        octavi. Iudicandum enim est de tono talis cantus ac si in sol finiretur.</p>
      <p xml:id="JACDIT0014">
        <pb n="[54]"/>Verum si contingat simul cum ut, in qua cantus finem habet esse tam sol quam
        fa, quod non accidit nisi in una clave, scilicet .c.solfaut, si cantus talis imparium
        tonorum regulam sequatur, per quandam indifferentiam se habebit ad essendum quinti toni vel
        septimi. Unde vis facienda magna non est a quo illorum intituletur. Plus tamen puto talem
        cantum naturam sapere quinti toni quam septimi, aliqua ratione motus quam nunc brevitatis
        causa non exprimo. Sed si cantus praetactus sic finiens ut dictum est, regulam sequatur
        tonorum parium, sexti poterit esse vel octavi, sed non aequaliter; plus enim, ut reor,
        appropiat sibi sextum tonum quam octavum. Unde paucae aut nullae sunt antiphonae in ut de
        .c.solfaut terminatae, si parium tonorum regulam sequantur, quin a sexto tono denominatae
        sint.</p>
      <p xml:id="JACDIT0015">De ut autem de .[Gamma]. ut, vel sic: Gammaut, nullam feci mentionem,
        supponens ibi nullum cantum obtinere debere suum finem, cum sub tali ut descensus non sit,
        nec per se, nec per accidens. Non enim secum habet aliam vocem in quam transmutetur ad hoc,
        ut sub ea descensus esse queat. Immo sua clavis, cum sit prima, sua sola voce contenta est,
        et conveniens fuit ut inter claves esset dare || [17ra in marg.] unam primam, in qua tantum
        una vox, scilicet ut, haberetur. Aliter enim ipsae descendendo in infinitum processissent,
        nisi in illa clave duo ut haberentur, quod inconveniens fuisset. Iuxta hoc dictum est
        incidenti notandum rationi non esse dissonum ut. Sicut claves descendendo hanc servant
        proprietatem, ut ultima earum una sola voce prima, scilicet ut, contenta sit, ita similiter
        ascendendo consimilem proprietatem teneant, ut earum suprema contenta sit una tantum voce,
        non quacumque sed ultima, scilicet la, et hoc dictum salvando supra .d.lasol unam clavem
        habebimus quae vocari potest .e. la.</p>
      <p xml:id="JACDIT0016">
        <pb n="[55]"/>II In hoc capitulo declaratur qualiter antiphonarum tonus per ipsarum
        Seculorum agnosci valeat</p>
      <p xml:id="JACDIT0017">Hucusque de tonis in generali dictum est, non descendendo ad aliquos
        cantus speciales. Nunc vero de ipsis specialius prosequamur prout antiphonas concernunt. In
        antiphonis enim tonorum cognitio personis ecclesiasticis utilitatem gignit maiorem quam in
        cantibus ceteris. Notandum est igitur quod non solum antiphonarum tonus per regulas prius
        datas agnoscitur, verum etiam per quaedam Seculorum attributorum eis. Diversorum enim
        tonorum antiphonis diversa Seculorum appropriata sunt. Haec autem tonorum agnitio quae per
        Seculorum habetur, imperfectior est ante data cognitione. Illa enim est per causam, haec
        vero per effectum. Sunt enim in antiphonis Seculorum quodammodo tonorum effectus ad hoc
        inventa, ut ipsis mediantibus et tonorum antiphonarum facilior habeatur cognitio et earundem
        super psalmos intonatio. Volentes igitur per Seculorum antiphonarum tonos cognoscere has
        regulas teneant generales:</p>
      <p xml:id="JACDIT0018">Omnis antiphona finiens in re cuius Seculorum incipit ad quintam notam
        desuper, scilicet la, primi toni est.</p>
      <p xml:id="JACDIT0019">|| [17rb in marg.] Omnis antiphona finiens in re cuius Seculorum
        incipit ad tertiam notam desuper, scilicet fa, secundi toni est.</p>
      <p xml:id="JACDIT0020">Omnis antiphona finiens in mi cuius Seculorum incipit ad sextam notam
        desuper, scilicet fa, tertii toni est.</p>
      <p xml:id="JACDIT0021">
        <pb n="[56]"/>Omnis antiphona finiens in mi cuius Seculorum incipit ad quartam notam
        desuper, scilicet la, quarti toni est.</p>
      <p xml:id="JACDIT0022">Omnis antiphona finiens in fa vel in ut cuius Seculorum incipit ad
        quintam notam desuper, scilicet sol vel fa, quinti toni est.</p>
      <p xml:id="JACDIT0023">Omnis antiphona finiens in fa vel in ut cuius Seculorum incipit ad
        tertiam notam desuper, scilicet la vel mi, sexti toni est.</p>
      <p xml:id="JACDIT0024">Omnis antiphona finiens in sol vel in ut cuius Seculorum incipit ad
        quintam notam desuper, scilicet sol, septimi toni est.</p>
      <p xml:id="JACDIT0025">Omnis antiphona finiens in sol vel in ut cuius Seculorum incipit ad
        quartam notam desuper, scilicet fa, octavi toni est, id est esse debet.</p>
      <p xml:id="JACDIT0026">Et sicut glosso in hac ultima regula est: "id est esse debet", eodem
        modo ipsum in aliis regulis hic positis glossandum est, propter quasdam antiphonas quibus
        Seculorum male assignantur; cum sint unius toni, Seculorum habent alterius, ut patet de ista
        antiphona Ecce tu pulchra es. Est enim secundi toni, cum tamen Seculorum primi habeat. Hoc
        autem praesumitur propter convenientiam huiusmodi antiphonae praedictae, maxime in suo
        principio cum primi toni antiphonis. Quandoque autem uni antiphonae in uno libro attribuitur
        aliquid Seculorum primi toni, in alio vero libro eidem secundi Seculorum impensum est. Et si
        talis antiphona per indifferentiam se habeat ad talem tonum parem vel imparem, tolerandum
        est et potest ipsa intonari semper secundum exigentiam illius toni cuius habet Seculorum. Si
        vero aliquam antiphonam alicuius toni imparis existentem, <pb n="[57]"/>puta primi,
        Seculorum alterius imparis toni, puta tertii vel quinti, habere contingat, dicendum
        Seculorum tale penitus esse falsum et tali antiphonae male assignatum, || [17va in marg.]
        nec secundum ipsum super psalmum antiphona talis intonari debet, nisi forsitan quandoque
        propter imperitiam in choro astantium tonorum intonantium naturas. Et quod dictum est de
        tonis imparibus, de paribus dictum esse teneatur.</p>
      <p xml:id="JACDIT0027">
        <pb n="[58]"/>III Capitulum in quo traditur notitia generalis intonationis tonorum</p>
      <p xml:id="JACDIT0028">His igitur positis regulis quibus quoquo modo antiphonarum tonus
        apparere potest, nunc qua sciamus super psalmos intonare ipsas, cuiuscumque existerint toni,
        videamus artem quae ex trium vel quattuor cognitione principaliter dependet. Debet enim
        volens super psalmum antiphonam intonare, illius Seculorum videre primitus cuiusque toni sit
        noscere. Secundo scire debet quale principium in sua intonatione teneat ille tonus illudque
        in psalmi principio si possibile sit observare. Tertio illius toni medium similiter
        conservare debet. Postremo per cantum sui Seculorum suum psalmum debet terminare. De horum
        quibusdam in generali prosequamur primo; dehinc vero specialius fiet de omnibus executio,
        cum ad enarrandum concordantiae modos tonorum quorumlibet sigillatim descendemus. Haec enim
        doctrinae via ignota nobis est, ut videlicet a communioribus ad specialiora procedamus.</p>
      <p xml:id="JACDIT0029">Dicimus itaque quod primus tonus atque sextus fa sol la servant in suae
        intonationis principio. Secundus vero, tertius octavusque ut re fa tenent, sed la sol la
        quartus habet; quintus vero ut mi sol, septimus autem mi fa sol. Et ut istorum firmior
        habeatur memoria, qui sequuntur versus teneantur:</p>
      <p xml:id="JACDIT0030">Versus de principiis suavis intonationis</p>
      <p xml:id="JACDIT0031">Servant fa sol la primus sextusque tonorum.</p>
      <p xml:id="JACDIT0032">Tertius, octavus ut re fa tenentque secundus.</p>
      <p xml:id="JACDIT0033">La sol la quartus, ut mi sol quintus habebit.</p>
      <p xml:id="JACDIT0034">Principium tenet hoc mi fa sol septimus horum.</p>
      <p xml:id="JACDIT0035">
        <pb n="[59]"/>|| [17vb in marg.] Deinde medium in antiphonarum intonatione servaturum
        breviter explicemus. Primus tonus, sextus ac septimus in suae intonationis medio fa mi re mi
        servant. Secundus vero, quintus octavusque in suo medio tenent fa sol fa; tertius autem
        habet sol fa mi fa, sed quartus ut re mi re. Unde versus:</p>
      <p xml:id="JACDIT0036">Versus de mediis tonorum</p>
      <p xml:id="JACDIT0037">Septimus et primus cum sexto sic mediantur:</p>
      <p xml:id="JACDIT0038">Fa mi re mi; quintus, octavus habentque secundus</p>
      <p xml:id="JACDIT0039">Fa sol fa, sed terno sol fa mi faque dones.</p>
      <p xml:id="JACDIT0040">Ut re mi re quartus servat quando mediatur.</p>
      <p xml:id="JACDIT0041">
        <pb n="[60]"/>IV Hic fit prosecutio in speciali de tonorum diversorum inchoatione et primo
        tanguntur ea quae ad primum tonum spectant</p>
      <p xml:id="JACDIT0042">Consequenter ut intonationis antiphonarum perfectior habeatur cognitio,
        concordantiae modos tonorum quorumcumque quibus Seculorum deserviunt breviter enarremus.
        Praemonendum est autem quod, sicut diversorum tonorum distinctio ex fine et ex qualitate
        processus cantuum praecipue dinoscitur, ita similiter modorum concordantiae diversorum
        discretio ex principiis cantuum diversis perpenditur.</p>
      <p xml:id="JACDIT0043">Primus itaque tonus quattuor principia scilicet .a.lamire, .F.faut,
        .D.solre, .C.faut, et secundum haec quattuor principia octo concordiae modos habet quibus
        octo Seculorum deserviunt, haec scilicet:</p>
      <p xml:id="JACDIT0044">[DMA A/IXa:60; text: Euouae.] <figure>
          <graphic url="/images/JACDIT_01GF.gif"/>
        </figure></p>
      <p xml:id="JACDIT0045">
        <pb n="[61]"/>|| [18r in marg.] Quomodo autem ex diversa quattuor principiorum primi toni
        praetactorum combinatione horum octo concordantiae modorum habeatur distinctio, intentionis
        nostrae praesentis declarare non est. Ad praesens autem scire sufficiat omnem antiphonam
        aliquid illorum octo Seculorum habentem primi toni esse, vel falsa est illius Seculorum
        intitulatio. Verum est autem quod alia Seculorum primi toni a praetactis in libris quibusdam
        reperiri possunt; quia tamen non multum in usu sunt, ipsorum exempla ponere non curavimus.
        Unde et quaedam horum octo positorum hic ab usu nostro frequenti recesserunt.</p>
      <p xml:id="JACDIT0046">Nunc ad intonationem antiphonarum primi toni descendamus. Dicimus
        igitur quod omnes antiphonae huius toni, quodcumque Seculorum habuerint, in simplicibus
        psalmis et quantum ad principium et quantum ad medium intonandae sunt hoc modo:</p>
      <p xml:id="JACDIT0047">[DMA A/IXa:61,1; text: Dixit dominus domino meo: sede a dextris
        meis]</p>
      <p xml:id="JACDIT0048">Ab hac regula excipiuntur antiphonae hoc Seculorum habentes:</p>
      <p xml:id="JACDIT0049">[DMA A/IXa:61,2; text: Euouae.]</p>
      <p xml:id="JACDIT0050">De quo inter alia exemplificatum non est, quia quidam ipsum dicunt esse
        primi toni, alii vero octavi. Opinor tamen antiphonas Seculorum ultimo tactum habentes
        potius esse primi toni quam octavi. Parum enim aut nihil, ipsarum intonatio quae iam
        tangetur, cum octavi toni intonatione convenit, sed cum intonatione toni <pb n="[62]"/>primi
        multum ut diligenter consideranti manifestum esse debetur. Unde credo quod cantus illius
        antiphonae Nos qui vivimus et caetera debet esse talis:</p>
      <p xml:id="JACDIT0051">[DMA A/IXa:62,1; text: Nos qui vivimus benedicimus domino.]</p>
      <p xml:id="JACDIT0052">Intonatur praetactum Seculorum sic:</p>
      <p xml:id="JACDIT0053">[DMA A/IXa:62,2; text: In exitu Israhel de Egypto domus Jacob de populo
        barbaro. Euouae.]</p>
      <p xml:id="JACDIT0054">Habuit autem istud Seculorum diversum solemnioremque intonandi modum ab
        aliis, praecipue propter illum psalmum In exitu Israhel et caetera. Hoc autem fuit ad
        maiorem idolatris confusionem faciendam. Redarguuntur enim quamplurimum in illo saepe tacto
        psalmo. Quia etiam illa duo cantica scilicet Benedictus dominus deus israhel et Magnificat
        in ecclesia solemnius decantantur quam ceteri psalmi, in eorum intonatione variationem
        quandam habuerunt tam in primo tono quam in quibusdam aliis. Sic enim intonanda sunt
        praetacta cantica quoad tonum primum:</p>
      <p xml:id="JACDIT0055">[DMA A/IXa:62,3; text: Benedictus dominus deus Israhel: quia visitavit
        et fecit redemptionem plebis suae. Magnificat anima mea dominum.]</p>
      <p xml:id="JACDIT0056">
        <pb n="[63]"/>Si vero propter dictionum vel syllabarum paucitatem ante medium alicuius
        versus stantium intonationis primi toni proprietas quantum ad principium et quantum ad
        medium pariter nequeat observari, tunc dimissa principii proprietate medii proprietas
        salvanda est:</p>
      <p xml:id="JACDIT0057">[18v in marg.] [DMA A/IXa:63,1; text: Deus deus meus: ad te deluce
        vigilo.] <figure>
          <graphic url="/images/JACDIT_02GF.gif"/>
        </figure></p>
      <p xml:id="JACDIT0058">Et quod nunc dictum est de hoc tono veritatem habet in aliis. Habet
        autem quilibet tonus suam caudam, quae etiam neuma vocatur, sive oda, sive iubilus. Est
        igitur toni primi cauda talis:</p>
      <p xml:id="JACDIT0059">[DMA A/IXa:63,2]</p>
      <p xml:id="JACDIT0060">Est autem notandum quod in multis tonis missarum introitus alios habent
        concordantiae modos seu alias Seculorum differentias aliamque suorum psalmorum intonationem
        quam antiphonae. Ideoque concordantiae modos introituum tonorum quorumlibet modumque
        intonandi ipsorum breviter suis in locis patefaciemus per exempla. Dicimus itaque quod
        primus tonus introituum sive officiorum quinque concordantiae modos habet sive Seculorum, ut
        patet hic:</p>
      <p xml:id="JACDIT0061">[DMA A/IXa:63,3; text: Euouae.]</p>
      <p xml:id="JACDIT0062">
        <pb n="[64]"/>Debent autem introitus primi toni, quodcumque illorum habuerint Seculorum,
        intonari sic:</p>
      <p xml:id="JACDIT0063">[DMA A/IXa:64,1; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0064">Notandum est etiam quod cuiuslibet toni est habere aliquem cantum
        communem in versibus responsoriorum, qui cantus iccirco "communis" dicitur, quia in ipso
        multorum responsoriorum versus tonum eundem habentium communicant. Potest tamen dici
        "proprius" quia competit soli et non omni; et quia talium versuum Gloria in libris notatum
        est raro ipsorum, quorumcumque tonorum fuerint, exempla ponemus. Versuum igitur communium
        responsoriorum primi toni Gloria tale est:</p>
      <p xml:id="JACDIT0065">[DMA A/IXa:64,2; text: Gloria patri et filio et spiritui sancto.]</p>
      <p xml:id="JACDIT0066">Et praeterea notandum quod quaedam invitatoria sunt primi toni, quaedam
        secundi, et sic de aliis. Et sicut tonorum diversorum antiphonae Seculorum habent diversa,
        similiter Venite habent diversa invitatoria tonorum diversorum. Sicut <pb n="[65]"/>etiam in
        quibusdam tonis diversa Seculorum unius toni diversis antiphonis correspondent, ita
        similiter in tonis quibusdam Venite diversa eiusdem toni diversis respondent invitatoriis.
        Non est igitur quodcumque Venite ad invitatoria quaecumque decantandum, sed Venite primi
        toni ad invitatoria toni primi tantum decantandum est. Et quod dico de primo tono
        intelligatur de aliis. Attamen quidam ob tonorum forte ignorantiam hoc servare non curantes
        frequenter unius toni invitatorio toni alterius Venite attribuunt. Ut autem tonorum quis
        naturas servare cupiens aliquantulum in his habere se sciat, ipsorum Venite tonorum
        diversorum hic posita videat exempla. Invitatoria primi toni talia habent Venite:</p>
      <p xml:id="JACDIT0067">[19r in marg.] [DMA A/IXa:65; text: Venite exultemus domino jubilemus
        deo.] <figure>
          <graphic url="/images/JACDIT_03GF.gif"/>
        </figure></p>
      <p xml:id="JACDIT0068">
        <pb n="[66]"/>V Capitulum de pertinentibus ad secundum tonum</p>
      <p xml:id="JACDIT0069">Actum est superius de primi toni intonatione et de quibusdam aliis ad
        eundem tonum spectantibus. Nunc autem ad secundum veniamus tonum qualia tetigimus ibi
        tangentes hic et in aliis tonis similiter, eodemque ordine. Sed brevius expediemus nos in
        his aliis tonis quam in primo tono fecerimus.</p>
      <p xml:id="JACDIT0070">Secundus tonus quinque habet principia scilicet Gammaut, .A.re,
        .C.faut, .D.solre, .F.faut. Principium tamen eius in Gammaut raro invenitur. Possunt autem
        primi toni principia similiter et secundi nosci per hunc versum. Versus:</p>
      <p xml:id="JACDIT0071">Ce De Fle at primus, Gat A Ce De Flatque secundus.</p>
      <p xml:id="JACDIT0072">Quamvis autem secundus tonus tot praetacta principia possideat, tamen
        super antiphonas unum modum concordantiae sive duos tantum habet, ut patet hic:</p>
      <p xml:id="JACDIT0073">[DMA A/IXa:66,1; text: Vel sic: Euouae.]</p>
      <p xml:id="JACDIT0074">Omnes antiphonae huius toni in simplicibus psalmis taliter debent
        intonari:</p>
      <p xml:id="JACDIT0075">[DMA A/IXa:66,2; text: Dixit dominus domino meo: sede a dextris
        meis.]</p>
      <p xml:id="JACDIT0076">
        <pb n="[67]"/>Est autem notandum quod medium huius toni similiter quarti et octavi per
        dictiones acutum accentum habentes, sive unius syllabae sint, sive plurium, impeditur. Cur
        enim in medii fine versus cadant, dictiones praetactae acui debent. Unde ubi secundum
        praetactas de mediis tonorum regulas fa sol fa dicere deberemus, dicimus tunc fa fa sol, ut
        patet hic:</p>
      <p xml:id="JACDIT0077">[DMA A/IXa:67,1; text: Qui confidunt in domino sicut mons syon: non
        commovebitur in eternum et caetera. Domine ne in furore tuo arguas me: neque in ira tua
        corripias me.]</p>
      <p xml:id="JACDIT0078">Solemnius autem quam tactum sit, intonatur iste tonus super Benedictus
        et Magnificat, ut patet hic:</p>
      <p xml:id="JACDIT0079">[DMA A/IXa:67,2; text: Benedictus dominus deus Israhel: quia visitavit
        et fecit redemptionem plebis suae. Magnificat anima mea dominum. Cauda secundi toni]</p>
      <p xml:id="JACDIT0080">
        <pb n="[68]"/>|| [19v in marg.] Iste tonus super introitus unicum habet Seculorum, hoc
        scilicet:</p>
      <p xml:id="JACDIT0081">[DMA A/IXa:68,1; text: Euouae.] <figure>
          <graphic url="/images/JACDIT_04GF.gif"/>
        </figure></p>
      <p xml:id="JACDIT0082">Intonatur autem tactum Seculorum super quoscumque secundi toni
        introitus, quemadmodum istius toni antiphonae super Benedictus et Magnificat intonatae prius
        sunt. Attamen ponamus exemplum:</p>
      <p xml:id="JACDIT0083">[DMA A/IXa:68,2; text: Gloria patri et filio et spiritui sancto. Sicut
        erat in principo et nunc et semper et in secula seculorum. Amen.]</p>
      <p xml:id="JACDIT0084">Habent autem versus communes responsoriorum toni secundi Gloria
        tale:</p>
      <p xml:id="JACDIT0085">[DMA A/IXa:68,3; text: Gloria patri et filio et spiritui sancto.]</p>
      <p xml:id="JACDIT0086">Invitatoria huius toni tale habent Venite:</p>
      <p xml:id="JACDIT0087">[DMA A/IXa:68,4; text: Venite exultemus domino jubilemus deo.]</p>
      <p xml:id="JACDIT0088">
        <pb n="[69]"/>VI Capitulum de pertinentibus ad tertium tonum</p>
      <p xml:id="JACDIT0089">Tertius tonus quattuor habet principia, scilicet .c.solfaut,. a.lamire,
        .G.solreut, .E.lami. Habet autem secundum haec principia tres concordantiae modos super
        antiphonas sive tria Seculorum quae patent hic:</p>
      <p xml:id="JACDIT0090">[DMA A/IXa:69,1; text: Euouae.]</p>
      <p xml:id="JACDIT0091">Omnes antiphonae huius toni quodcumque positorum habeant Seculorum in
        simplicibus psalmis praeter Benedictus et Magnificat intonari debent sic:</p>
      <p xml:id="JACDIT0092">[DMA A/IXa:69,2; text: Dixit dominus domino meo: sede a dextris
        meis.]</p>
      <p xml:id="JACDIT0093">Super Benedictus et Magnificat sic:</p>
      <p xml:id="JACDIT0094">[DMA A/IXa:69,3; text: Benedictus dominus deus Israhel: quia visitavit
        et fecit redemptionem plebis suae. Magnificat anima mea dominum.]</p>
      <p xml:id="JACDIT0095">
        <pb n="[70]"/>Cauda huius toni talis est:</p>
      <p xml:id="JACDIT0096">[DMA A/IXa:70,1; text: Cauda tertii toni] <figure>
          <graphic url="/images/JACDIT_05GF.gif"/>
        </figure></p>
      <p xml:id="JACDIT0097">Tonus iste unum vel duos super introitus concordantiae modos habet sive
        Seculorum. Idem enim intelligo per modos concordantiae et per Seculorum et etiam per
        Seculorum differentias.</p>
      <p xml:id="JACDIT0098">|| [20r in marg.] Tactorum Seculorum patent exempla:</p>
      <p xml:id="JACDIT0099">[DMA A/IXa:70,2; text: Euouae.]</p>
      <p xml:id="JACDIT0100">Intonantur huius toni Seculorum praetacta sic:</p>
      <p xml:id="JACDIT0101">[DMA A/IXa:70,3; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0102">Versus communes responsoriorum huius toni Gloria tale habent:</p>
      <p xml:id="JACDIT0103">[DMA A/IXa:70,4; text: Gloria patri et filio et spiritui sancto.]</p>
      <p xml:id="JACDIT0104">
        <pb n="[71]"/>Huius toni invitatoria tale habent Venite:</p>
      <p xml:id="JACDIT0105">[DMA A/IXa:71; text: Venite exultemus domino jubilemus deo et
        caetera.]</p>
      <p xml:id="JACDIT0106">
        <pb n="[72]"/>VII Capitulum de pertinentibus ad quartum tonum</p>
      <p xml:id="JACDIT0107">Quartus tonus quinque habet principia, scilicet .C.faut, .D.solre,
        .E.lami, .F.faut et .G.solreut. Quidam tamen dicunt quod quandoque iste tonus, id est cantus
        aliqui huius toni incipiunt in .a.lamire, sed hoc est improprie. Nam istud principium tertio
        tono proprium est. Habet enim tertius tonus principia propria duo, ut ad quartum comparatur
        tonum, scilicet .c.solfaut et .a.lamire. Unde antiphonae seu alii cantus incipientes in
        aliqua duarum clavium praetactarum tertii toni debent esse, non quarti. Tria vero principia
        propria quartus habet tonus, prout tertium respicit, scilicet .F.faut, .D.solre, .C.faut.
        Unde antiphonae incipientes in aliqua trium praetactarum clavium finientesque in .E.lami
        quarti debent esse toni, non tertii. Communicant autem hi duo toni in principiis duobus quae
        sunt .G.solreut et .E.lami. Sed valde dissimiliter habent ea, ut apparere potest intuenti,
        huius toni et illius antiphonas incipientes in praetactis duabus clavibus. Verum est igitur
        quia prope principium huius tractatus dicebatur, scilicet quod per tria cuius toni aliquis
        cantus sit cognoscitur, quae sunt principium, medium atque finis. Licet autem dictum sit hic
        qualiter per medium atque finem alicuius cantus tonus nosci queat, qualiter tamen per
        principium non est tactum nisi generaliter valde enumerando scilicet omnium tonorum
        principia. Et quod modo de <pb n="[73]"/>tertii toni a quarto distinctione ex ipsorum
        principiis sumpta tangebamus, incidens erat. Nunc autem tactum correlarium relinquentes, ad
        propositum redeamus nostrum.</p>
      <p xml:id="JACDIT0108">Dicebamus autem quartum tonum quinque habere principia, quae cum tertii
        toni principiis sciri possunt per hunc versum. Versus:</p>
      <p xml:id="JACDIT0109">E Ges a ces terno cedent; El Fa Geque quarto.</p>
      <p xml:id="JACDIT0110">Habet autem quartus tonus super antiphonas sex concordantiae modos, hos
        scilicet:</p>
      <p xml:id="JACDIT0111">[DMA A/IXa:73,1; text: Euouae.] <figure>
          <graphic url="/images/JACDIT_06GF.gif"/>
        </figure></p>
      <p xml:id="JACDIT0112">Omnes antiphonae huius toni quodcumque dictorum habuerint Seculorum,
        primo excepto, intonari debent sic:</p>
      <p xml:id="JACDIT0113">[DMA A/IXa:73,2; text: Dixit dominus domino meo : sede a dextris
        meis.]</p>
      <p xml:id="JACDIT0114">|| [20v in marg.] Antiphonae vero primum illorum sex Seculorum habentes
        debent intonari sic:</p>
      <p xml:id="JACDIT0115">[DMA A/IXa:73,3; text: Lauda Jherusalem dominum: lauda deum tuum
        Syon.]</p>
      <p xml:id="JACDIT0116">
        <pb n="[74]"/>Huius toni intonatio super Benedictus et Magnificat talis est:</p>
      <p xml:id="JACDIT0117">[DMA A/IXa:74,1; text: Benedictus dominus deus Israhel: quia visitavit
        et fecit redemptionem plebis suae. Magnificat anima mea dominum.]</p>
      <p xml:id="JACDIT0118">Habet autem tonus iste caudas duas; harem vero prior magis usitata
        est:</p>
      <p xml:id="JACDIT0119">[DMA A/IXa:74,2; text: Cauda quarti toni Vel sic:]</p>
      <p xml:id="JACDIT0120">Introitus huius toni talia Seculorum habent:</p>
      <p xml:id="JACDIT0121">[DMA A/IXa:74,3; text: Vel sic: Euouae.]</p>
      <p xml:id="JACDIT0122">Intonantur autem Seculorum praetacta sic:</p>
      <p xml:id="JACDIT0123">[DMA A/IXa:74,4; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0124">
        <pb n="[75]"/>Communium versuum responsoriorum huius toni Gloria talis est:</p>
      <p xml:id="JACDIT0125">[DMA A/IXa:75,1; text: Gloria patri et filio et spiritui sancto.] <figure>
          <graphic url="/images/JACDIT_07GF.gif"/>
        </figure></p>
      <p xml:id="JACDIT0126">Invitatoria huius toni duo habent Venite, haec scilicet:</p>
      <p xml:id="JACDIT0127">[DMA A/IXa:75,2; text: Venite exultemus domino.]</p>
      <p xml:id="JACDIT0128">Est autem primum horum magis usitatum quam secundum.</p>
      <p xml:id="JACDIT0129">
        <pb n="[76]"/>VIII Capitulum de pertinentibus ad quintum tonum</p>
      <p xml:id="JACDIT0130">Quintus tonus tria habet principia vel quattuor. Haec scilicet sunt
        .c.solfaut, .a.lamire, .G.solreut, .F.faut. Habet autem iste tonus super antiphonas duo
        Seculorum vel tria tantum, haec scilicet:</p>
      <p xml:id="JACDIT0131">[DMA A/IXa:76,1; text: Euouae.]</p>
      <p xml:id="JACDIT0132">Omnes antiphonae huius toni tam super Benedictus et Magnificat quam
        super quoscumque alios psalmos intonandae sunt sic:</p>
      <p xml:id="JACDIT0133">[21r in marg.] [DMA A/IXa:76,2; text: Dixit dominus domino meo: sede a
        dextris meis.]</p>
      <p xml:id="JACDIT0134">Non enim est alia huius toni intonatio super Benedictus et Magnificat
        et super alios psalmos quoscumque. Immo super uno ex eodem modo intonantur hic et ibi tam ex
        parte principii quam medii. Ut tamen omnis tollatur dubitatio, ponuntur exempla:</p>
      <p xml:id="JACDIT0135">[DMA A/IXa:76,3; text: Benedictus dominus deus Israhel: quia visitavit
        et fecit redemptionem plebis]</p>
      <p xml:id="JACDIT0136">
        <pb n="[77]"/>[DMA A/IXa:77,1; text: plebis suae. Magnificat anima mea dominum. Cauda quinti
        toni] <figure>
          <graphic url="/images/JACDIT_08GF.gif"/>
        </figure></p>
      <p xml:id="JACDIT0137">Habet autem iste tonus super introitus duas vel tres Seculorum
        differentias:</p>
      <p xml:id="JACDIT0138">[DMA A/IXa:77,2; text: Euouae.]</p>
      <p xml:id="JACDIT0139">Nec est alia horum Seculorum intonatio ab antiphonarum prius tacta
        intonatione. Intonantur enim sic:</p>
      <p xml:id="JACDIT0140">[DMA A/IXa:77,3; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0141">Gloria versuum communium responsoriorum huius toni tale est:</p>
      <p xml:id="JACDIT0142">[DMA A/IXa:77,4; text: Gloria patri et filio et spiritui sancto.]</p>
      <p xml:id="JACDIT0143">Huius toni invitatoria tale habent Venite:</p>
      <p xml:id="JACDIT0144">[DMA A/IXa:77,5; text: Venite exultemus domino.]</p>
      <p xml:id="JACDIT0145">
        <pb n="[78]"/>IX Capitulum de pertinentibus ad sextum tonum</p>
      <p xml:id="JACDIT0146">Sextus tonus secundum quosdam tria habet principia, scilicet .F.faut,
        .D.solre, .C.faut; secundum alios autem habet quinque, scilicet .a.lamire, .F.faut, .E.lami,
        .D.solre, .C.faut. Principia huius toni similiter et quinti sciri possunt per hunc
        versum:</p>
      <p xml:id="JACDIT0147">Ef Ge la ce quintus; Ce Des El Ef al quoque sextus.</p>
      <p xml:id="JACDIT0148">Iste tonus super antiphonas unicum Seculorum habet, hoc scilicet:</p>
      <p xml:id="JACDIT0149">[DMA A/IXa:78,1; text: Euouae.]</p>
      <p xml:id="JACDIT0150">Huius toni antiphonae omnes in simplicibus psalmis intonationem
        recipiunt hanc:</p>
      <p xml:id="JACDIT0151">[DMA A/IXa:78,2; text: Dixit dominus domino meo: sede a dextris
        meis.]</p>
      <p xml:id="JACDIT0152">|| [21v in marg.] Super Benedictus autem et Magnificat huius toni
        antiphonae intonationem <pb n="[79]"/>habent talem qualem habent antiphonae primi toni. Unde
        in nullo est variatio hinc et inde nisi ex parte finis seu ex parte Seculorum; et quod ita
        sit, patet hic:</p>
      <p xml:id="JACDIT0153">[DMA A/IXa:79,1; text: Benedictus dominus deus Israhel: quia visitavit
        et fecit redemptionem plebis suae. Magnificat anima mea dominum. Cauda huius toni, Vel sic:] <figure>
          <graphic url="/images/JACDIT_09GF.gif"/>
        </figure></p>
      <p xml:id="JACDIT0154">Introitus huius toni unicum habet Seculorum, hoc scilicet:</p>
      <p xml:id="JACDIT0155">[DMA A/IXa:79,2; text: Euouae.]</p>
      <p xml:id="JACDIT0156">Notandum est autem quod, licet iste tonus et primus cum conveniant in
        suarum antiphonarum super psalmos intonatione ut ex praemissis patet, multum tamen in
        introituum super psalmos suos intonatione disconveniunt, ut ex exemplorum positione debet
        esse manifestum. Intonantur enim sexti toni introitus sic:</p>
      <p xml:id="JACDIT0157">[DMA A/IXa:79,3; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0158">
        <pb n="[80]"/>Versus communes responsoriorum huius toni tale habet Gloria:</p>
      <p xml:id="JACDIT0159">[DMA A/IXa:80,1; text: Gloria patri et filio et spiritui sancto.]</p>
      <p xml:id="JACDIT0160">Iste tonus diversa habet Venite quae diversis huius toni invitatoriis
        correspondent. Horum exempla patent hic:</p>
      <p xml:id="JACDIT0161">[DMA A/IXa:80,2; text: Venite exultemus domino.]</p>
      <p xml:id="JACDIT0162">
        <pb n="[81]"/>X Capitulum de pertinentibus ad septimum tonum</p>
      <p xml:id="JACDIT0163">Septimus tonus quinque habet principia, scilicet .d.lasolre,
        .c.solfaut, .b.fa.[sqb].mi, .a.lamire et .G.solreut. Unde versus:</p>
      <p xml:id="JACDIT0164">Ges al bes ces del septenus principiatur.</p>
      <p xml:id="JACDIT0165">Habet autem iste tonus super antiphonas Seculorum quattuor, haec
        scilicet:</p>
      <p xml:id="JACDIT0166">[DMA A/IXa:81,1; text: Euouae] <figure>
          <graphic url="/images/JACDIT_10GF.gif"/>
        </figure></p>
      <p xml:id="JACDIT0167">Omnes antiphonae huius toni in simplicibus psalmis intonati debent
        sic:</p>
      <p xml:id="JACDIT0168">[DMA A/IXa:81,2; text: Dixit dominus domino meo: sede a dextris
        meis.]</p>
      <p xml:id="JACDIT0169">
        <pb n="[82]"/>Solemnius autem intonantur super Benedictus et Magnificat ut patet hic:</p>
      <p xml:id="JACDIT0170">[22r in marg.] [DMA A/IXa:82,1; text: Benedictus dominus deus Israhel:
        quia visitavit et fecit redemptionem plebis suae. Magnificat anima mea dominum.]</p>
      <p xml:id="JACDIT0171">Cauda huius toni talis est:</p>
      <p xml:id="JACDIT0172">[DMA A/IXa:82,2]</p>
      <p xml:id="JACDIT0173">Huius toni introitus unicum habet Seculorum ut hic patet:</p>
      <p xml:id="JACDIT0174">[DMA A/IXa:82,3; text: Euouae.]</p>
      <p xml:id="JACDIT0175">Intonantur autem praetactum Seculorum sic:</p>
      <p xml:id="JACDIT0176">[DMA A/IXa:82,4; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0177">
        <pb n="[83]"/>Huius toni responsoriorum communes versus habent Gloria tale:</p>
      <p xml:id="JACDIT0178">[DMA A/IXa:83,1; text: Gloria patri et filio et spiritui sancto.] <figure>
          <graphic url="/images/JACDIT_11GF.gif"/>
        </figure></p>
      <p xml:id="JACDIT0179">Invitatoria huius toni tale habent Venite:</p>
      <p xml:id="JACDIT0180">[DMA A/IXa:83,2; text: Venite exultemus domino.]</p>
      <p xml:id="JACDIT0181">
        <pb n="[84]"/>XI Capitulum de pertinentibus ad octavum tonum</p>
      <p xml:id="JACDIT0182">Octavus tonus sex habet principia, scilicet .c.solfaut, .a.lamire,
        .G.solreut, .F.faut. .D.solre, .C.faut. Unde versus:</p>
      <p xml:id="JACDIT0183">Ce Des Ef Get a ces octavus principiatur.</p>
      <p xml:id="JACDIT0184">Habet autem iste tonus quattuor concordantiae modos, hos scilicet:</p>
      <p xml:id="JACDIT0185">[DMA A/IXa:84,1; text: Euouae.]</p>
      <p xml:id="JACDIT0186">Hi in simplicibus psalmis intonantur sic:</p>
      <p xml:id="JACDIT0187">[DMA A/IXa:84,2; text: Dixit dominus domino meo: sede a dextris
        meis.]</p>
      <p xml:id="JACDIT0188">Super Benedictus vero et Magnificat huius toni intonatio, quoad
        principium et quoad medium, eadem est cum secundi toni intonatione similiter et super
        quoscumque psalmos.</p>
      <p xml:id="JACDIT0189">
        <pb n="[85]"/>Quod autem sic sit, exemplorum positio manifestat:</p>
      <p xml:id="JACDIT0190">[DMA A/IXa:85,1; text: Benedictus dominus deus Israhel: quia visitavit
        et fecit redemptionem plebis suae.] <figure>
          <graphic url="/images/JACDIT_12GF.gif"/>
        </figure></p>
      <p xml:id="JACDIT0191">[22v in marg.] [DMA A/IXa:85,2; text: Magnificat anima mea
        dominum.]</p>
      <p xml:id="JACDIT0192">Cauda huius toni talis est:</p>
      <p xml:id="JACDIT0193">[DMA A/IXa:85,3]</p>
      <p xml:id="JACDIT0194">Introitus huius toni unicum habent Seculorum:</p>
      <p xml:id="JACDIT0195">[DMA A/IXa:85,4; text: Euouae.]</p>
      <p xml:id="JACDIT0196">
        <pb n="[86]"/>Cuius exemplum intonatioque patet hic:</p>
      <p xml:id="JACDIT0197">[DMA A/IXa:86,1; text: Gloria patri et filio et spiritui sancto. Sicut
        erat in principio et nunc et semper et in secula seculorum. Amen.]</p>
      <p xml:id="JACDIT0198">Gloria responsoriorum communium huius toni tale est:</p>
      <p xml:id="JACDIT0199">[DMA A/IXa:86,2; text: Gloria patri et filio et spiritui sancto.]</p>
      <p xml:id="JACDIT0200">Fortassis in quibusdam libris invitatoria octavi toni proprietates
        servantia cum suo proprio Venite reperiri possunt. Quia tamen talium invitatoriorum
        suorumque Venite propriorum ad nos nondum venit plena cognitio plurium ad hoc librorum
        examinatione facta, non obstante ipsorum quoad praesens exemplorum positionem dimittimus. Ad
        maiorem praedictorum notitiam consequendam, notanda duo sunt quorum primum de tonorum
        principiis erit, secundum vero de ipsorum Seculorum. Primo igitur notandum est quod, cum
        prius tonorum diversorum principia narraremus ascribendo isti tono vel illi tot et talia
        principia et non plura, verus erat noster sermo de tonis in propria clave terminatis, quod
        si tonus aliquis in sua non propria clave finiatur, alia principia obtinere poterit ab
        attributis sibi prius. Verbi gratia exemplificemus in tonorum uno simileque intelligatur de
        reliquis. Dicebamus prius quartum tonum quinque vel sex habere tantummodo principia, quod
        verum est cum in .E.lami in spatio terminatur. Si enim clavis alterius finem possideat, alia
        principia ab illis sex habere poterit; puta si in .a.lamire <pb n="[87]"/>in regula
        terminetur, quod saepe contingit, in .c.solfaut quibit incipere. Rationabile etenim est ut
        ad finis variationem principii variatio consequatur. Secundo notandum est quod si aliquis
        Seculorum aliqua, de quibus exemplificatum prius non sit, reperiat sive super antiphonis
        sive super introitibus dubitetque de ipsorum tono, ad regulas recurrat prius datas quarum
        speculatione profunda suae dubitationis aculeus, uti reor, evanescet.</p>
      <p xml:id="JACDIT0201">Hic igitur brevis de tonis tractatus quoad praesens sufficiat. In quo
        non omnia tonorum arti spectantia explicare studuimus, sed tantum quae visa nobis sunt eorum
        intonationi necessaria magis esse. Non enim intentionis fuit nostrae hic tonorum satisfacere
        velle scientiae, neque enim ad hoc nostri ingenii debilitas sufficeret, sed potius per hoc
        opusculum personae cuiusdam velle praeces exaudire. Fortassis autem aliqua quae de tonis
        obmissa nunc sunt, alias supplebuntur.</p>
      <p xml:id="JACDIT0202">Explicit tractatus intonationis tonorum.</p>
    </body>
  </text>
</TEI>

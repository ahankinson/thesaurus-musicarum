<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus de musica</title>
        <title type="abbrev">ANOPTRA</title>
        <author><persName>Anonymous OP</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1995">1995</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Ulrich Michels, "Der Musiktraktat des Anonymus OP: Ein frühes
          Theoretiker-Zeugnis der Ars nova," <emph>Archiv für Musikwissenschaft</emph> 26 (1969):
          49-62, 56–62. As a work, this treatise is in the public domain. As a raw transcription,
          this file is free of copyright and may be reproduced and distributed freely. </bibl>
        <bibl type="work">
          <title>Anonymous: "Quod punctus per sui additionem"</title>
          <idno type="LML">ANON. Michels</idno>
        </bibl>
        <listWit>
          <witness>
            <idno type="RISM">F-Pn Lat. 14741, V-VI</idno>
          </witness>
          <witness>
            <idno type="RISM">GB-Ob Bodley 77, 104-105</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOPTRA0001">
        <pb n="[56]"/>[Anonymi OP tractatus de musica</p>
      <p xml:id="ANOPTRA0002">Capitulum I]</p>
      <p xml:id="ANOPTRA0003">Quod punctus per sui additionem possit facere brevem alterari.</p>
      <p xml:id="ANOPTRA0004">Illud est causa alicuius, quo posito ponitur et remoto removetur. Sed
        posito puncto ponitur altera brevis et remoto removetur, ergo punctus est causa alterae
        [brevis], ut hic: [L,B,pt,B,B,L].</p>
      <p xml:id="ANOPTRA0005">Item per actores simile est de brevibus et semibrevibus. Sed punctus
        positus inter binas et binas semibreves facit ultimam semibrevem valere duas per antiquos
        musicos, ergo punctus positus inter binas et binas breves facit ultimam valere duas. Hoc
        autem nihil aliud est nisi brevem alterari, ut hic: [S,S,pt,S,S,pt,B,B,pt,B,B].</p>
      <p xml:id="ANOPTRA0006">In oppositum arguitur: Idem per idem non est causa oppositorum. Sed
        additio puncti est destructio alterae brevis et eius remotio est causa alterae, ergo eius
        additio non est causa alterae, ut hic: [L,B,pt,B,L,B,B,L].</p>
      <p xml:id="ANOPTRA0007">Item omnis punctus significat divisionem modi, licet in eodem gradu et
        alio non. Sed omnis divisio modi praesupponit perfectionem, ergo omnis punctus significat
        perfectionem praecedere. Sed una perfectio ab alia non dependet, igitur destructa una
        perfectione remanet altera, ergo destructa per consequens divisione modi remanet altera
        perfectio. Sed illud non est causa alterius, quo destructo remanet alterum. Igitur punctus
        non fuit causa sequentis perfectionis. Quid ergo ars respondet [ad situm] duarum brevium
        ante longam, ut hic: [L,B,pt,B,B,L]. Item non esset divisio modi, nisi brevis ante longam
        alteraretur, <pb n="[57]"/>quia ibi est primus modus et quartus. Quartus autem modus fit non
        per punctum, sed ex duabus brevibus ante longam.</p>
      <p xml:id="ANOPTRA0008">Prima ratio solvitur, quia minor est falsa, nam deberet dici per se et
        non ex convenienti, nam posito proprio ponitur subiectum et tamen proprium non est causa
        subiecti; etiam privatio est causa generati, non tamen positiva, neque per se intrat
        compositum.</p>
      <p xml:id="ANOPTRA0009">Secunda ratio ponit minorem falsam. Dico enim punctum numquam [per] se
        prolongare binas semibreves, quoniam neque breves, ergo et cetera. Et cum dicitur, hoc
        ponunt actores, voluntarium est modo non sic ponitur sed sic.</p>
      <p xml:id="ANOPTRA0010">Opinor ego sic de conclusionis veritate, quod punctus non est causa
        alterae [brevis] per se immediate et formaliter, sed per accidens, quoniam accidit quod
        apponatur. Sua tamen positio est causa situs vel ordinis et situs est causa per se alterae
        brevis. Nec est inconveniens, quod idem effectus causetur adversis causis immediate
        causantibus causam per se effectus, etiam plures causae per unum consensum bene causant unum
        effectum. Exemplum ad praecedentia: Nauta per sui praesentiam est causa salutis navis, per
        sui absentiam est causa submersionis: ita de puncto.</p>
      <p xml:id="ANOPTRA0011">[Capitulum II]</p>
      <p xml:id="ANOPTRA0012">Quod punctus positus inter duas semibreves existentes inter duas
        breves, ut hic: [B,S,pt,S,B], faciat modi divisionem.</p>
      <p xml:id="ANOPTRA0013">Idem est iudicium de aequivalentibus situ eodem remanente et de
        implicito et explicito. Sed quaelibet semibrevis in se perfecta est, ergo si imperficiatur
        per minimam, quae sui est tertia pars, idem erit iudicium. Sed modus non mutabitur, <pb
          n="[58]"/>ut hic: [B,S,M,pt,S,M,B]. Est enim ante punctum primus modus similiter et post,
        ergo non est divisio modi.</p>
      <p xml:id="ANOPTRA0014">In oppositum arguitur: Primus modus et secundus dividuntur sic per
        punctum: [B,S,pt,S,B], ergo punctus facit divisionem modi. Item secunda semibrevis esset
        altera, nisi punctus ibi poneretur, ergo et cetera. Item si poneretur punctus inter duas
        breves existentes inter duas longas, faceret divisionem modi, ut hic: [L,B,pt,B,L], ergo et
        hic: [B,S,pt,S,B].</p>
      <p xml:id="ANOPTRA0015">Ad obiectum: Est ibi divisio modi inter breves, non inter semibreves,
        hoc est, perfectiones brevium divisae sunt, non semibrevium. Duae enim semibreves, quarum
        prima imperficitur per sequentem [semibrevem] minimam, referuntur ad brevem, cum qua faciunt
        perfectionem, et quoniam nunc ante, nunc post, ideo mutatur modus brevium. Hoc enim totum:
        [S,M], licet in se faciat perfectionem, est tamen tertia pars huius brevis, cum qua addita
        facit perfectionem, ut hic: [B,S,M], et est primus modus, similiter hic et est secundus:
        [S,M,B]. Continuantur ergo hii duo modi puncto interposito, ut sic: [B,S,M,pt,S,M,B]. Erit
        ibi modi divisio manifesta.</p>
      <p xml:id="ANOPTRA0016">Nunc nota bene, quod licet sicut totum ad totum ita pars ad partem
        intelligendo de materia, tamen totum habet aliquid, quod non partes formaliter. Nam virtus
        omnium hominum trahit navem totam et tamen partes virtutis non trahunt partes navis, sicut
        unus homo non trahit unam partem navis, nec significari potest illa pars, sed tota virtus
        trahit totam navem.</p>
      <p xml:id="ANOPTRA0017">
        <pb n="[59]"/>[Capitulum III]</p>
      <p xml:id="ANOPTRA0018">Quod longa non possit imperfici per brevem imperfectam per semibrevem
        imperfectam ex minima, ut hic: [L,B,S,[M]].</p>
      <p xml:id="ANOPTRA0019">Omnis imperfectio fit ratione tertiae partis. Brevis imperfecta non
        est tertia pars longae, ergo et cetera.</p>
      <p xml:id="ANOPTRA0020">Item nihil alterum imperficit nisi ex valore suo. Sed brevis
        imperfecta non valet nisi duas semibreves, ergo longa non imperficitur nisi ex duabus
        semibrevibus et sic valet septem semibreves. Item imperfectum non potest alterum
        imperficere, quia duo tria non imperficiunt. Sed brevis illa est imperfecta, ergo et
        cetera.</p>
      <p xml:id="ANOPTRA0021">In oppositum arguitur: Brevis post longam imperficit eam. Brevis
        imperfecta est brevis, ergo imperficit longam. Item tres semibreves imperficiunt longam, sed
        brevis imperfecta valet duas semibreves, quarum quaelibet una imperficit longam pro valore
        suo, ergo brevis imperfecta imperficit longam. Item si non imperficit eam, ergo ante brevem
        est longa perfecta nihil mediante, quod est contra artem. Item longa potest imperfici usque
        ad quinque semibreves descendendo a novem ad quinque. Sed de extremo ad extremum non
        contingit pertransire nisi per medium, ergo longa potest imperfici ad 8, 7, 6 [semibreves].
        Ad septem imperficitur per duas semibreves et eas significat brevis imperfecta, ergo et
        cetera.</p>
      <p xml:id="ANOPTRA0022">
        <pb n="[60]"/>[Capitulum IV]</p>
      <p xml:id="ANOPTRA0023">Quod longa non possit imperfici per unam semibrevem.</p>
      <p xml:id="ANOPTRA0024">Quia omnis imperfectio fit ratione tertiae partis amotae per
        diffinitionem perfecti et imperfecti. Est enim perfectum, quod in tria aequalia divisibile
        est, imperfectum, quod in duo. Differt ergo perfectum ab imperfecto sicut ternarius a
        binario, hoc est per tertiam partem ternarii.</p>
      <p xml:id="ANOPTRA0025">Sed una semibrevis non est tertia pars longae, cum longa plures breves
        includat, quarum quaelibet in tres semibreves est divisibilis, ergo et cetera. Item omne
        imperfectum potest perfici addito puncto, qui est signum perfectionis, ut hic: [L,pt,S]. Si
        igitur post longam ponatur una semibrevis, ipsa parte est imperfecta ratione et valore unius
        semibrevis, ergo puncto interposito longa redditur perfecta; valebit ergo tres breves, quod
        est inconveniens. Possibile enim erat, eam fuisse ex valore duarum brevium, quarum una erat
        imperfecta per unam semibrevem, ut hic: [L,S,B,L]. Plus ergo additum est in perficiendo,
        quam deberet, ergo et cetera.</p>
      <p xml:id="ANOPTRA0026">Item si longa imperficeretur, hoc esset ratione brevis inclusae, prout
        diceret aliquis: [S,L,S]. Hoc non potest esse propter duo, quia eadem ratione posset
        imperfici a parte ante sicut post, cum brevem includit ante et post.</p>
      <p xml:id="ANOPTRA0027">Sed primam brevem impossibile est imperfici, quoniam brevis ante
        brevem perfecta est. Sed oportet ibi ponere semibrevem alteram, quod esset convenientius,
        ergo et cetera. Ex alio: Si prima brevis et ultima inclusa in longa possent imperfici per
        semibrevem: [S,S,B,B,B,S], eadem ratione et brevis media, quod impossibile est, cum fieri
        non possit, ergo et cetera.</p>
      <p xml:id="ANOPTRA0028">
        <pb n="[61]"/>[Capitulum V]</p>
      <p xml:id="ANOPTRA0029">Quod brevis non possit imperfici per semibrevem.</p>
      <p xml:id="ANOPTRA0030">Si brevis possit imperfici, posset iterum perfici mediante signo
        perfectionis scilicet puncto, quia punctus postpositus notulae significat perfectionem
        praecedentae [notulae], sed hoc non potest fieri, quod patet in descriptione notularum sic:
        [L,B,S,B,L], dicens primam brevem imperfici per semibrevem sequentem. Necessario sic
        dicetur: Prima notula longa perfecta est, quoniam ante duas breves posita; prima brevis
        imperfecta est per semibrevem sequentem; secunda brevis altera est, valens duo tempora. Cum
        igitur prima brevis sit imperfecta, significetur perfecta per punctum ei immediate
        postpositum, ut hic: [pt,L,B,pt,S,B,L].</p>
      <p xml:id="ANOPTRA0031">Illa perfecta erit, nec debet modus variari, vel si varietur, quod
        dicebatur fuerit inconveniens, sed si varietur, significat ille punctus divisionem modi,
        neque aliquis musicus in tali descriptione diceret secundam brevem esse alteram, quod prius
        erat, ergo et cetera.</p>
      <p xml:id="ANOPTRA0032">Item si hoc esset possibile, ita brevis altera esset imperfecta a
        parte ante, quod est inauditum.</p>
      <p xml:id="ANOPTRA0033">Item ita ubi esset reperire perfectionem trium temporum [imperfectam]
        per brevem? Non contingeret hoc reperire, quod est contradictoria implicare, quod patet in
        descriptione notularum sic: [L,B,S,L,L]. Qui praedicta sustinet, sic dicere haberet: Prima
        longa imperfecta est per brevem sequentem et semibrevem, et brevis per semibrevem;
        paenultima longa perfecta est. Perficiatur brevis per punctum additum, ut sic:
        [L,B,pt,S,L,L]. Plures essent perfectiones <pb n="[62]"/>nunc quam prius, cum semibrevis sit
        superflua; non enim potest iungi cum longa sequente eam perficiendo, cum de se sit perfecta,
        quia ante longam ponitur, ergo et cetera.</p>
      <p xml:id="ANOPTRA0034">Item in praedicta descriptione si prima longa esset imperfecta per
        brevem imperfectam ex semibrevi, tamen prima longa non esset imperfecta nisi ex valore
        duarum semibrevium; modo binarius, inquam, huiusmodi numquam imperficit aliquid: omnis enim
        imperfectio fit per unitatem, ergo et cetera.</p>
      <p xml:id="ANOPTRA0035">Propter solutionem rationum quartae conclusionis notandum est, quod
        duplex est imperfectio sicut perfectio, scilicet mediata et immediata. Una longa immediate
        imperficitur per brevem, cum brevis sit eius tertia pars propinqua, sed mediate per
        semibrevem et minimam, quae sunt eius partes remotae et sic de aliis invicem comparatis.</p>
      <p xml:id="ANOPTRA0036">Dicendum est propter ultimam rationem eiusdem conclusionis. Dicendum
        est, totum corpus longae a parte ante similiter et a parte post imperfici et non brevem,
        quod tamen supponit argumentum: ideo non valuit.</p>
      <p xml:id="ANOPTRA0037">Item notandum est, quod perfectum et imperfectum eadem figura
        significantur, et materialiter sunt idem, sed formaliter differunt, scilicet per situm vel
        punctum.</p>
      <p xml:id="ANOPTRA0038">Item notula duas habet formas: primam, quae est figura geometrica,
        quae solum dicitur signum, secundam, quae est sonus numero mensuratus, qui dicitur
        significatum.</p>
      <p xml:id="ANOPTRA0039">Item caudatum et incaudatum non accidunt notulae, sed sunt
        differentiae specificativae et de essentia notularum, prout contingit in hiis reperire
        ordinem generis vel speciei.</p>
      <p xml:id="ANOPTRA0040">Item nota, quod duplex est musica mensurabilis, scilicet regularis et
        irregularis. Prima perfectiones simul incipit et terminat, de perfecto contra perfectum et
        de imperfecto contra imperfectum. Secunda vero perfectiones discontinuat, de perfecto sonans
        contra imperfectum et econtra.</p>
    </body>
  </text>
</TEI>

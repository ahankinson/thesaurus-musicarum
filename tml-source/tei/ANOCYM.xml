<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Mensura cymbalorum]</title>
        <title type="abbrev">ANOCYM</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Andreas Giger</persName>
        </respStmt>
        <respStmt>
          <resp>Corrector</resp>
          <persName>Elisabeth Honn</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1997">1997</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Joseph Smits van Waesberghe, ed., <emph>Cymbala (Bells in the Middle
            Ages)</emph>, Musicological Studies and Documents, vol. 1 (Rome: American Institute of
          Musicology, 1951), 37–61. As a work, this treatise is in the public domain. As a raw
          transcription, this file is free of copyright and may be reproduced and distributed
          freely. </bibl>
        <bibl type="work">
          <title>Anonymous: Mensura cymbalorum</title>
          <idno type="LML">CYMB. Si volueris</idno>
        </bibl>
        <listWit>
          <witness>
            <idno type="RISM">A-Wn Cod. 2503, 42v-43</idno>
          </witness>
          <witness>
            <idno type="RISM">D-EF 8° 93, 46v</idno>
          </witness>
          <witness>
            <idno type="RISM">D-Mbs Clm 14689, 13</idno>
          </witness>
          <witness>
            <idno type="RISM">D-Mbs Clm 18914, 40v</idno>
          </witness>
          <witness>
            <idno type="RISM">D-Mbs Clm 18937, 298v</idno>
          </witness>
          <witness>
            <idno type="RISM">D-Mu 8° 375, 2</idno>
          </witness>
          <witness>
            <idno type="RISM">F-Pn Lat. 9346, 121v</idno>
          </witness>
          <witness>
            <idno type="RISM">US-Wc ML 171 C 77, 31v</idno>
          </witness>
          <witness>
            <idno type="RISM">GB-Ob Bodley 300, 118vb-119ra</idno>
          </witness>
          <witness>
            <idno type="RISM">US-PRu Ms. Garrett 95, 174</idno>
          </witness>
          <witness>
            <idno type="RISM">GB-Ctc R.15.22, 131v</idno>
          </witness>
          <witness>
            <idno type="RISM">GB-Ob Rawl. C. 270, 13</idno>
          </witness>
          <witness>
            <idno type="RISM">I-Ma M. 17 sup., 35v</idno>
          </witness>
          <witness>
            <idno type="RISM">A-R Cod. 21, 60 (Extraits)</idno>
          </witness>
          <witness>
            <idno type="RISM">A-Wn Cod. 787, 59r-v</idno>
          </witness>
          <witness>
            <idno type="RISM">D-DS 1988, 129r-v</idno>
          </witness>
          <witness>
            <idno type="RISM">D-DS 1988, 177</idno>
          </witness>
          <witness>
            <idno type="RISM">D-ERu 554, 204v (Extraits)</idno>
          </witness>
          <witness>
            <idno type="RISM">D-Mbs Clm 14965a, 38r-v</idno>
          </witness>
          <witness>
            <idno type="RISM">D-Mbs Clm 19421, 27r-v</idno>
          </witness>
          <witness>
            <idno type="RISM">D-W 334 Gud. Lat. 8°, 103-104</idno>
          </witness>
          <witness>
            <idno type="RISM">US-R Ms. 92 1200, 33</idno>
          </witness>
          <witness>
            <idno type="RISM">A-Wn Cod. 51, 55vb</idno>
          </witness>
          <witness>
            <idno type="RISM">A-Wn Cod. 2502, 19</idno>
          </witness>
          <witness>
            <idno type="RISM">B-Br II 4141, 33v-34</idno>
          </witness>
          <witness>
            <idno type="RISM">US-R Ms. 92 1200, 75v-76</idno>
          </witness>
          <witness>
            <idno type="RISM">A-Wn Cod. 2502, 25</idno>
          </witness>
          <witness>
            <idno type="RISM">D-EF 8° 94, 35v-36</idno>
          </witness>
          <witness>
            <idno type="RISM">D-Mbs Clm 2599, 94v</idno>
          </witness>
          <witness>
            <idno type="RISM">F-Pn Lat. 14069, 23v-24</idno>
          </witness>
          <witness>
            <idno type="RISM">I-Rvat lat. 3101, 3v</idno>
          </witness>
          <witness>
            <idno type="RISM">NL-Lu B.P.L. 194, 41v-42</idno>
          </witness>
          <witness>
            <idno type="RISM">D-Mbs Clm 9921, 25v</idno>
          </witness>
          <witness>
            <idno type="RISM">F-Sm without shelfmark, q</idno>
          </witness>
          <witness>
            <idno type="RISM">I-CEc S. XXVI.1, 196v</idno>
          </witness>
          <witness>
            <idno type="RISM">D-Mbs Clm 14836, 77r-v</idno>
          </witness>
          <witness>
            <idno type="RISM">D-Mbs Clm 18478, 60v</idno>
          </witness>
          <witness>
            <idno type="RISM">F-DOU 6, 134va</idno>
          </witness>
          <witness>
            <idno type="RISM">I-Rvat lat. 3123, 111</idno>
          </witness>
          <witness>
            <idno type="RISM">US-NYcub Plimpton Ms. 250, 158v</idno>
          </witness>
          <witness>
            <idno type="RISM">B-Br II 4141, 34-35</idno>
          </witness>
          <witness>
            <idno type="RISM">B-BRs 528, 51r-v</idno>
          </witness>
          <witness>
            <idno type="RISM">D-Mbs Clm 14965b, 32-33</idno>
          </witness>
          <witness>
            <idno type="RISM">D-Mbs Clm 19421, 26-27</idno>
          </witness>
          <witness>
            <idno type="RISM">D-Mu 8° 375, 34v</idno>
          </witness>
          <witness>
            <idno type="RISM">D-W 4. 11. Aug. 4°, 102v-103</idno>
          </witness>
          <witness>
            <idno type="RISM">D-W 334 Gud. Lat. 8°, 105v-106</idno>
          </witness>
          <witness>
            <idno type="RISM">F-Pn Nouv. acq. lat. 229, 66r-v</idno>
          </witness>
          <witness>
            <idno type="RISM">GB-Ctc R.15.22, 131</idno>
          </witness>
          <witness>
            <idno type="RISM">GB-Lbl Harley 3915, 100-101</idno>
          </witness>
          <witness>
            <idno type="RISM">GB-Ob Rawl. C. 270, 12</idno>
          </witness>
          <witness>
            <idno type="RISM">GB-Ojc 188, 88v-89</idno>
          </witness>
          <witness>
            <idno type="RISM">A-Wn Cod. 787, 59v</idno>
          </witness>
          <witness>
            <idno type="RISM">D-DS 1988, 177</idno>
          </witness>
          <witness>
            <idno type="RISM">D-W 334 Gud. Lat. 8°, 104</idno>
          </witness>
          <witness>
            <idno type="RISM">I-MC 318, 23-25</idno>
          </witness>
          <witness>
            <idno type="RISM">D-Mbs Clm 14689, 13</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOCYM0001">
        <pb n="[37]"/>I</p>
      <p xml:id="ANOCYM0002">München National Bibliothek Clm 14689 S. Emmeran XII fol. 13 r (= EM
        IIIa)</p>
      <p xml:id="ANOCYM0003">München National Bibliothek Clm. 18914 Tegernsee XIII fol. 39 v (= Teg
        II)</p>
      <p xml:id="ANOCYM0004">Sub nomine Eberhardi Frisingensis (GS II 282 a)</p>
      <p xml:id="ANOCYM0005">Si volueris facere nolas, accipe pondus qualecumque volueris et hoc sit
        A. Deinde accipe totum A et eius octavam partem, et fac B, et tonum habes.</p>
      <p xml:id="ANOCYM0006">Postea sume B et eius octavam partem, et fac C, et iterum tonum habes.
        Tunc accipe A totum et eius terciam partem, et fac D, et dyatesseron adimplesti constans
        duobus tonis et semitonio. Deinde accipe totum D et eius octavam partem, vel totum A et eius
        medietatem, et fac E. Postea accipe totum E et eius octavam partem, et fac F. Tunc accipe
        totam F et eius octavam partem, et fac G. Deinde accipe duplum A et habebis H, vel ut
        quibusdam placet, idem A, et habebis <pb n="[38]"/>dyapason integrum ex dyatesseron et
        dyapente coniunctum. Si autem desideras interponere synemenon, quod a proximo praecedenti
        semitonio regitur, accipe totum D et eius tertiam partem, et habebis synemenon, quod inter F
        et G ponere debes. Sicut enim mensura fistularum a prima usque ad octavam decrescit, ita
        etiam nolarum pondus a prima usque ad octavam crescit.</p>
      <p xml:id="ANOCYM0007">
        <pb n="[37]"/>Wien National Bibliothek Cpv 2503 XIII fol. 42 v 43 r (= Cpv IV) Sub nomine
        Gerlandi Vesontini (GS II 277 b-278 a)</p>
      <p xml:id="ANOCYM0008">Si vis nolas facere, accipe pondus unum quodcumque vis, et hoc sit A.
        Deinde accipe A totam et eius octavam partem, et fac B, et habes tonum. Accipe B et eius
        octavam partem, et fac C.</p>
      <p xml:id="ANOCYM0009">Accipe A totam et eius terciam partem, et fac D, et fit diatessaron
        constans duobus tonis et semitonio. Accipe totum D et eius octavam partem, vel totam A et
        eius dimidium, et fac E. Accipe totum E et eius octavam partem, et fac F. Accipe totam F et
        eius octavam partem, et fac G.</p>
      <p xml:id="ANOCYM0010">Accipe totum G et eius octavam partem, et fac h, et habes diapason
        integrum et diatessaron b [?] coniunctas et diapente. Si autem vis imponere <pb n="[38]"
        />sinemenon, accipe totum G et eius octavam partem, et eandem octavam divide per medium, et
        medietatem junge ad totum G, et habes sinemenon, quod inter G et h ponere debes.</p>
      <p xml:id="ANOCYM0011">
        <pb n="[37]"/>Erfurt Amplonianische HS-Sammlung 93 XIV fol. 46 v (= Er I b)</p>
      <p xml:id="ANOCYM0012">[S]i vis nolas facere, accipe pondus qualecumque vis, et hoc sit A.
        Deinde accipe A totam et eius octavam partem, et fac B, et habes tonum. Accipe B et eius
        octavam partem, et fac C, et iterum habes tonum. Accipe A totam et eius terciam partem, et
        fac D, et fit dyatesseron constans duobus tonis et semitonio. Accipe totam D et eius octavam
        partem, vel totam A et eius medietatem, et fac [E. Accipe totam E et eius octavam partem, et
        fac] F. Accipe totam F et ejus octavam partem, et fac G. Accipe totam G et eius octavam
        partem, et fac A. Accipe F et eius terciam partem, et fac b. Accipe A totam et eius octavam
        partem, et fac [sqb]. Accipe G et <pb n="[38]"/>eius terciam partem, et fac C.</p>
      <p xml:id="ANOCYM0013">
        <pb n="[39]"/>II</p>
      <p xml:id="ANOCYM0014">Cambridge Trinity College 944 (R. 15.22) XII fol. 131 v (= Cb)</p>
      <p xml:id="ANOCYM0015">Milano Biblioteca Ambrosiana M 17 sup. Laon XII fol. 35 v (= M)</p>
      <p xml:id="ANOCYM0016">Oxford Bodleian Rawlinson C 270 Lorraine XII fol. 13 r v (= Ox lb)</p>
      <p xml:id="ANOCYM0017">Sonitum tintinnabulorum si quis rationabiliter iuxta modum fistularum
        organicarum facere voluerit, scire debet quia, sicut fistulae breviores altiorem sonitum
        habent quam longiores, ita et unumquodque tintinnabulum, quantum superat densitate alterum,
        excellit et sono. Quod caute providendum est in appensione cerae qua formantur. Ad primum
        autem tintinnabulum, quod est A littera, quali volueris pondere ceram appende, dividesque
        illam ipsam ceram aeque in octo partes, et recipias sequens B, videlicet eiusdem appensionis
        iterum octo partes alias addita insuper nona parte. Illas igitur novem partes in unum
        collige, dividesque in octo, et recipias tercium, quod est C, eadem appensione octo alias
        partes addita etiam parte nona eiusdem ponderis. Tunc primi appensionem divide in tres
        partes, supereturque a quarto, quod est D, quarta parte. Hoc est semitonium. Item divides
        quattuor in octo, supereturque a quinto, quod est E, nona parte. Dividesque similiter
        quintum in octo, et recipiat sextum, quod est F, nonam partem amplius. Quartum nichilominus
        in tres partes aeque appensum a septima, quod est G, superetur quarta parte. Hoc est
        semitonium.</p>
      <p xml:id="ANOCYM0018">III</p>
      <p xml:id="ANOCYM0019">Oxford Bodleian 300 (S.C. 2474) England XV fol. 118 v 119 r (= Ox
        II)</p>
      <p xml:id="ANOCYM0020">Omne instrumentum musice, quo communiter utimur, vel fit per tactum ut
        instrumenta que fiunt per cordas, vel per pulsum ut simbala et huiusmodi, vel per flatum
        sicut fistule et huiusmodi. Qualiter autem fiunt consonantie in cordis, sufficienter dictum
        est supra in divisione monocordi. Iam restat videre consonantiam proportionum in
        instrumentis que fiunt per pulsum ut in simbalis. Circa quod sciendum est, quod unumquodque
        simbalum, quantum superat aliud densitate, tantum excellit sono; quod caute providendum est
        in appencione cere qua formantur. Unius autem longitudinis sive latitudinis erunt omnes. Ad
        primum <pb n="[40]"/>igitur simbalum, [que] per [Gamma] designatur, quali pondere volueris
        ceram appende. Deinde divide ipsam ceram eque in octo partes, et recipiat sequens simbalum,
        que designatur per A, eiusdem appensionis octo alias partes addita insuper nona parte, et
        habebis tonum. Illas igitur novem partes in unum colligens divide in octo et recipiat
        sequens simbalum, quod designatur per B, eadem appensione alias octo partes addita etiam
        nona parte eiusdem ponderis, et habebis alium tonum. Prius divide primam appensionem in tres
        partes et recipiat sequens simbalum, quod denotatur per C, eandem appensionem addita etiam
        quarta parte eiusdem ponderis, et habebis semitonium inter B et C. Prius divide has partes
        predictas quatuor in octo et recipiat sequens D alias octo partes addita etiam parte nona,
        et habebis tonum. Divide etiam easdem novem partes in octo et recipiat sequens E alias octo
        partes addita etiam nona parte, et habebis alium tonum. Prius accipe pondus cimbali, quod
        designatur per C, dividens illud in partes tres et recipiat sequens, quod designatur per F,
        eandem appensionem addita etiam quarta parte, et habebis semitonium inter E et F. Prius sume
        easdem quatuor partes dividens eas in octo, et recipiat sequens G alias octo partes addita
        etiam nona parte, et habebis tonum, sicque consonancia fit, que dicitur diapason, coniuncto
        primo simbalo cum octavo. Et nota quod, si bis operatus es pondus cere [Gamma], erit
        substantia ad pondus cere G, et erit duplum, quia diapason coniunctio ex duplo pondus aliud.
        Si igitur ad prima librata simbala volueris addere dupla, tolle summam cere A et da eiusdem
        duplum in H, et resonabit primum tinibalum ad nonum. Erit etiam tonus inter G et H. Prius
        tolle summam cere F fundens eam in partes tres, et da eandem appensionem littere Z et
        quartam partem, et habebis semitonium inter H et Z, pro quo moderni ponunt b rotundum. Et
        sicut per A inventum est H, ita per B invenies I, pro quo moderni ponunt [sqb] quod vocatur
        quadratum, et per E invenies M, et per F invenies N, et per G invenies O, et deinceps eodem
        modo quot volueris.</p>
      <p xml:id="ANOCYM0021">Omnino autem caveat qui cimbala formare debet et fundere, de supradicta
        cera, que tam caute ponderata et divisa est, nihil ad iuga et spiramina sumat, sed de altera
        faciat illa omnia. Et nota quod, si ad minus recte per negligentiam cimbala sonuerint, hoc
        emendatur procura cum cote vel lima attenuando minus alta et detrattando minus ima. Et nota
        quod metallum, de quo flari debet cimbala, debet fieri ex cupro vel stagno ut ita, quod
        quarta pars semper sit stagnum et non amplius, ne multum sit frangens, neque nimis parvum ne
        sit tinniens. Ambo etiam a plumbo diligenter purgentur, priusquam simul commisceantur. Et
        nisi hoc fiunt cimbalum erit fusum.</p>
      <p xml:id="ANOCYM0022">IV</p>
      <p xml:id="ANOCYM0023">
        <pb n="[41]"/>Cambridge Corpus Christi College 15 XV fol. 17 v Walter Odington De
        speculatione musice c. 1300 Pars III cap. 6 (cf. CS I 208 a) (= O)</p>
      <p xml:id="ANOCYM0024">Ad cimbala facienda tota vis et difficultas extat in appensione cere ex
        qua formantur. Et primo sciendum quod, quanto dentius est tintinnabulum, tanto acutius
        sonat, tenuis vero, gravius. Unde appensam ceram quantumlibet, ex qua formandum primum
        cimbalum, divides in octo partes, et octavam partem addes tante cere sicut integra fuit, et
        fiet tibi cera secundi cimbali. Et cetera facies ad eumdem modum a gravioribus inchoando.
        Sed cave ne forma interior argille, cui aptanda est cera, aliquando mutetur, ne etiam
        aliquid de cere appensa addat ad spiramina, proinde tamen ut quinta vel sexta pars metalli
        sit stannum purificatum a plumbo, reliqua de cupro similiter mundato, propter sonoritatem.
        Si autem in aliquo defeceris, cum cote vel lima potest rectificari.</p>
      <p xml:id="ANOCYM0025">V</p>
      <p xml:id="ANOCYM0026">Darmstadt 1988 Liége Abbey of S. Jacobus c. 1100 fol. 129 r v (= D 1)
        Quaestiones de Musica (ed. R. Steglich 1911) I 26</p>
      <p xml:id="ANOCYM0027">Darmstadt 1988 Liége Abbey of S. Jacobus c. 1100 fol. 177 r (= D 2a)
        Fragmenta Musicae Aribonis</p>
      <p xml:id="ANOCYM0028">München National Bibliothek Clm 14965 a S. Emmeran Regensburg XI fol.
        38 r (= Em I)</p>
      <p xml:id="ANOCYM0029">München National Bibliothek Clm 19421 Tegernsee c. 1100 fol. 27 r v (=
        Teg I 2b)</p>
      <p xml:id="ANOCYM0030">Rein XXI XII 2/2 fol. 60 r (= R)</p>
      <p xml:id="ANOCYM0031">Wolfenbüttel Gudianus latinus 334 S. Udalricus et Afra Augsburg XI/XII
        fol. 103 rv 104 r (= W Ia)</p>
      <p xml:id="ANOCYM0032">Wien National Bibliothek Cpv 51 Austria or South-Germany XII 2/2 fol.
        55 v b (= Cpv II)</p>
      <p xml:id="ANOCYM0033">Wien National Bibliothek Cpv 787 Abbey Baumgartenberg Ordinis
        Cisterciensis near Perg Austria XII 2/2 fol. 59 r v (= Cpv IIIa) Fragmenta Musicae
        Aribonis</p>
      <p xml:id="ANOCYM0034">Bruxelles 10162-66 Liége Abbey of S. Laurentius XV fol. 60 r v (= Br I)
        Quaestiones de Musica (ed. R. Steglich 1911) I 26</p>
      <p xml:id="ANOCYM0035">Arbitror idcirco eodem modo se habere mensuram monochordi
        cymbalorumque, quod pulsatio sonum excitat utrimque, tinnitus chordae et <pb n="[42]"
        />cymbali ferit aerem liberum nullis circumstantiis clausum. Sed distat ab illis mensura
        fistularum, fortassis propter aerem in ipsis coartatum, qui dum se dilatandi libertatem
        fistulae circumstantiis cohibitus non habeat, quaerit non solum longitudinis, sed etiam
        grossitudinis adiectionem. Unde in reperiendo tono non solum prioris fistulae longitudinis,
        sed etiam grossitudinis, id est diametri, octavam partem assumimus, ut patebit in
        sequentibus. Sed ad cymbala redeamus.</p>
      <p xml:id="ANOCYM0036">Propter toni tarditatem sesquitercia sesqualteraque proportione
        mensuram statui intendere et remittere. Octo cymbala sunt hac ratione dimetienda.</p>
      <p xml:id="ANOCYM0037">De reponderatione cerae primi cymbali (id est C) abicias quartam
        partem, et de tribus residuis quartum cymbalum formabis (id est F). De eadem reponderatione
        terciam partem auferas, et de duabus quintum cymbalum efficias (id est G). Cuius quinti
        cymbali cerae terciam sui partem adicias, et secundum cymbalum confingas (id est D). Eiusdem
        secundi cymbali cerae terciam sui partem adimas, de duabus autem partibus, quae restant,
        formam sexti cymbali proponas (id est a). Cuius sexti cymbali cerae terciam superaddas, et
        tercium habeas cymbalum (id est E). Cuius tercii cymbali cerae terciam partem amoveas, et de
        duabus restantibus novissimum conformes cymbalum (id est [sqb]). Synemenon autem fit (id est
        b-flat), si quarti cymbali cerae quartam partem deponas et de tribus, quae supersunt,
        cymbalum statuas.</p>
      <p xml:id="ANOCYM0038">Omnino caveat artifex, qui cimbala formare et fundare debet, uti de
        supradicta caera, quae tunc caute ponderata est et divisa, nichil mittat ad iuga et
        spiramina, sed de altera faciat illa omnia. In magna providentia habeat, ut priusquam
        aliquod cimbalum fundat, stagnum commisceatur, ut rectum sonum habeant. Quod si aliter
        feceris, non veniunt ad tonos. Quinta pars aut sexta stagnum debent esse, ut clare sonent.
        Antequam stagnum misceatur ad cuprum, ambo debent purificari a plumbo. Si autem fusa cimbala
        aliquid minus recte per negligentiam sonuerint, hoc emendare procura cum cote et lima.</p>
      <p xml:id="ANOCYM0039">
        <pb n="[43]"/>VI</p>
      <p xml:id="ANOCYM0040">Wien National Bibliothek 2502 XII fol. 19 r (= Cpv I 1)</p>
      <p xml:id="ANOCYM0041">De reponderatione cerae primi cimbali quartam partem abicias, et de
        tribus residuis quartum cimbalum, scilicet F, formabis. Item de reponderatione eadem
        scilicet primi cimbali, quod est C, terciam partem auferas, et de duabus quintum cimbalum,
        scilicet G, institues. Cuius quinti cimbali pondus in tria dividas, et quantum una illarum
        trium partium ponderat, tantum eisdem tribus partibus adicias, et de his quatuor partibus
        simul iunctis secundum cimbalum, scilicet D, formabis. Eiusdem secundi cimbali D cerae
        terciam partem adimas, et sextum cimbalum scilicet a, efficias. Cuius sexti cimbali
        reponderatione in tria divisa quartam adicias, et tercium cimbalum, scilicet E, habebis.
        Cuius tercii cimbali tercia parte reiecta de duabus ultimum cimbalum [sqb] proponas.
        Sinemenon, id est b, fit, si cerae quarti, scilicet F, quartam partem abicias. Eodem modo
        poteris invenire c acutum a quinto cimbalo, scilicet G, quarta parte reiecta. Vel si
        reponderationem primi cimbali equaliter in duo dividas, una pars c acutam dabit. Et ut plura
        invenias, mensuram a c acuta iterum incipias.</p>
      <p xml:id="ANOCYM0042">
        <pb n="[44]"/>VII</p>
      <p xml:id="ANOCYM0043">Leiden Bibliothecae Publicae Lugdunensis 194 XII fol. 41 v 42 r (=
        L)</p>
      <p xml:id="ANOCYM0044">Wien National Bibliothek Cpv 2502 XII fol. 25 r (= Cpv I 2)</p>
      <p xml:id="ANOCYM0045">München Clm 2599 Alderspach XIII fol. 94 v (= A 1) (sub nomine Johannis
        cap. 23 et 24)</p>
      <p xml:id="ANOCYM0046">Erfurt Amplonianische HS-Sammlung 94 XIV fol. 35 v 36 r (= Er II)</p>
      <p xml:id="ANOCYM0047">Si vis scire mensuram nolarum sive musarum, sume pondus C primae nolae
        quantumque sit, et partire aequaliter per novem, unde nona parte subtracta remanet tibi
        pondus secundae nolae, quae est D. Similiter per novem trutina D secundam nolam, et relicta
        nona parte octo tibi reddent E terciam nolam. De reliquis sic fac: sume iterum pondus C
        primae nolae, et partire aequaliter in quatuor partes, quarum si tres simul conflaveris
        absque quarta, probabis inde fieri F quartam nolam. Eodem modo facias de D secunda nola, et
        perveniet tibi G quinta nola. E quoque tercia nola sic divisa reddet tibi sextam nolam, quae
        est a. Per F quartam nolam similiter facias b, quae est septima. Sed octavam nolam, quae est
        [sqb], sic mensurabis. Sume tercium E, et eius pondus aequaliter seca in tres partes, quarum
        tercia parte subtracta duae simul confusae constituent [sqb].</p>
      <p xml:id="ANOCYM0048">VIII</p>
      <p xml:id="ANOCYM0049">Admont 494 Admont (Liége) XII fol. 75 v 76 r (= A 2) GS II 285a-286b e
        codice Sanblasiano)</p>
      <p xml:id="ANOCYM0050">Bruxelles Bibliothèque royale II 4141 Germany XIV fol. 33 v 34 r (= Br
        IIa)</p>
      <p xml:id="ANOCYM0051">Si velis fundere cymbala per artem verissime sonantia, sume limi duas
        partes et tertiam partem pilorum ibi collectorum, ubi eos coriarii cutibus evulsos
        proiecerunt, et admisce eidem limo prius bene contrito, <pb n="[45]"/>et ex illa mixtura fac
        formulas ligno circumdatas, et fac eas sub divo ad duritiam siccari, postea torna maximam ad
        libitum, nullum mensurae habentem modum. Qua per omnia usque ad circumdationem planificata,
        circumda imum eiusdem formulae cum abscissione unius membranulae, et illam circumdationem
        protende in planissima tabula, puncto ad caput et ad finem eiusdem protensionis affixo,
        linea a puncto in punctum ducta; et ipsam lineam divide in decem et novem particulas, et
        nona decima omissa torna secundam formulam ad latitudinem duodeviginti particularum, et
        habebis secundi cymbali formam. Quam secundam item partiens in undeviginti, abice nonam
        decimam, et torna tertiam ad latitudinem duodeviginti remanentium, et occurrit tibi tertii
        cymbali formula. Quam tertiam formulam divide in tres partes, et unam tertiam partito in
        undeviginti et nona decima abiecta, et duabus integris tertiis assumptis, arridet tibi
        quarti cymbali formula in semitonium protensa. Quam quartae formulae protensam
        circumdationem in undeviginti partito, et nonam decimam abicito, et quinti cymbali
        circumdaturam habebis per duodeviginti remanentias inventam. Tunc eiusdem quinti circuitus
        protensionem divide in decem et novem, et nona decima reiecta, torna sextam formulam ad
        illarum duodeviginti remanentiarum circumdationem, et habebis sexti cymbali verissimum
        circuitum. Cuius sextae formulae circumitionem divide in undeviginti, et nona decima
        neglecta, torna ultimam, id est G, ad circumdationem duodeviginti sextae remanentium.
        Synemmenon autem inter sextam et octavam supponendum debes ita invenire. Partito videlicet
        sextae formulae imum circuitum in tres partes, et unam tertiam divide nimis caute in
        undeviginti, et nona decima eiusdem tertiae abiecta et duabus integris tertiis illis
        duodeviginti remanentibus appositis, habebis synemmenon inter F et G subiungendum.</p>
      <p xml:id="ANOCYM0052">Ecce habes cautelam limi, cui superponas ceram ad libitum, et
        grossissime tornans spissitudinem ad libitum; circumda eandem primam formam ita ceratam cum
        alia longiore membranula, et eiusdem membranulae extremitatibus invicem se in circumdatione
        osculantibus; totam illam cerae circumdationem extende in tabula, et utrumque longitudini
        puncto affixo; item fac lineam a puncto in punctum directam, et per omnia sequere in cera
        limi mensurationem, altitudine unicuique data in limo et in ceratione secundum sui circuitus
        partem septimam.</p>
      <p xml:id="ANOCYM0053">
        <pb n="[46]"/>IX</p>
      <p xml:id="ANOCYM0054">München National Bibliothek Clm 19421 Tegernsee c. 1100 fol. 16 r (=
        Teg I 1)</p>
      <p xml:id="ANOCYM0055">München National Bibliothek Clm 14965 b S. Emmeran Regensburg XII
        (Breviarium Frutolfi XVI ed. C. Vivell 1919 pg. 109) fol. 33 r (= Em IIb)</p>
      <p xml:id="ANOCYM0056">Bruxelles Bibliothèque royale II 4141 Germany XIV (Breviarium Frutolfi
        XVI ed. C. Vivell 1919 pg. 109) fol. 35 r (= Br IIc)</p>
      <p class="textFig" xml:id="ANOCYM0057">Si tibi surgat amor quod formes cymbala fusor
        <lb/>ne renuas nostrum sumere consilium.
        <br/>Cum ceram formes sit adhuc tibi tanta superstes
        <lb/>et cautus recolas semper ut id facias.
        <br/>C  In tres aequilibres primam tu divide partes
        <lb/>G  sintque duae quintae forma secundae nolae.
        <br/>D  Tertia forma nolae sic est generanda secundae
        <lb/>G  augeat ut quintam tertia pars positam.
        <br/>D  Ipsa secunda tribus resecabitur atque duabus
        <lb/>A  conflatur sextae formula quarta nolae.
        <br/>E  Tertia per sextam sic debet sumere formam
        <lb/>A  iuncta sit ut sextae tertia pars sibimet.
        <br/>E  Tertia formatur tribus unaque proiiciatur
        <lb/>h  septima finalis fiat ut ex reliquis.
        <br/>C  Partes bis binas tunc primam scinde per aequas
        <lb/>F  cum tribus hinc quartam constituendo nolam.
        <br/>F  Hinc quartam demens sibi dodrantemque relinquens
        <lb/>s  partibus ex tribus synemenon facias. <br/></p>
      <p xml:id="ANOCYM0058">
        <pb n="[47]"/>X</p>
      <p xml:id="ANOCYM0059">München Clm 9921 Ottobeuren 1064 fol. 25 v (= Ot) H. Sowa, Acta
        musicologica V (1933) pg. 113</p>
      <p xml:id="ANOCYM0060">Pone primam nolam id est C ad placitum, quam per novem diligenter
        dividas, unde parte novenaria subtracta sive abiecta procreabis secundam nolam D. Eodem
        ordine sicut C divisa est, dividas D, et tertiam habebis E. Postea revertens ad primam
        supradictam C, eque per quatuor dividas, qua una ablata ex tribus reliquis quartam conflabis
        F. Similiter D per quatuor examinata, quintam reperies G. Item E per quatuor partita, sextam
        a una ablata ex quatuor conflabis. Item F per quatuor diligenter trutinata, septimam que est
        b mollis seu rotunda tribus simul compositis reperies. Rursus E gravis per tria divisa,
        tertia parte subtracta ex duabus reliquis octavum [sqb] quadratum formabis. Quodsi adhuc c
        acutam habere desideras, C gravem que prima vox est per medium seca, et c supradictam
        habebis. Et de reliquis taliter componas omnes acutas, quantas volueris.</p>
      <p xml:id="ANOCYM0061">XI</p>
      <p xml:id="ANOCYM0062">Paris Bibliothèque nationale latinus 16663 XIII fol. 100 v 101 r v (=
        H) Hieronymus de Moravia ed. S. Cserba 1935 pg. 149-150</p>
      <p xml:id="ANOCYM0063">Capitulum 18</p>
      <p xml:id="ANOCYM0064">Ex hac autem reductione, qua scilicet reduximus proportiones harmonicas
        ad numerorum proportiones, necnon et ex prius habita simul et sequenti dimensione monochordi
        potest haberi modus et ars formandi campanulas sonos musicos exprimentes in horologiis
        ponendas in hunc modum:</p>
      <p xml:id="ANOCYM0065">Nam si quis voluerit duas campanas fundere sonum toni facientes,
        quemadmodum istae duae faciunt claves [Gamma] scilicet et A re in gravibus, voluntati
        fundentis relinquitur, ut quantumcumque sibi placet de metallo recipiat, sive scilicet
        multum, sive etiam parum dictumque metallum in octo partes dividat aequales, sumptoque alio
        metallo divisoque in novem partes dictis octo partibus aequipollentes factisque campanis
        campana partium novem, puta novem librarum, faciet sonum clavis [Gamma] ut, campana vero
        octo partium, puta octo librarum, sonum faciet clavis A re.</p>
      <p xml:id="ANOCYM0066">Item ad faciendam campanam, quae faciat sonum clavis B mi in gravibus,
        dividatur metallum campanae A re in novem partes aequales, <pb n="[48]"/>sumptoque alio
        metallo divisoque in octo partes dictis novem partibus aequipollentes, campana octo partium
        faciet sonum clavis B mi in gravibus.</p>
      <p xml:id="ANOCYM0067">Ad faciendam vero campanam, quae faciat sonum clavis C fa ut, quae
        quidem cum jam dicta campana, scilicet B mi, facit semitonium, dividatur metallum campanae B
        mi in duodeviginti partes aequales, sumptoque alio metallo divisoque in septendecim partes
        dictis duodeviginti partibus aequipollentes, campana septendecim partium faciet sonum, quem
        faciet C fa ut in gravibus.</p>
      <p xml:id="ANOCYM0068">Si quis autem facere vellet aliud semitonium inter B et C in gravibus,
        et ubicumque incidit semitonium per sesquisextam decimam proportionem, facere debet
        praecedentem scilicet campanam, puta B mi in gravibus, in septendecim partes aequales
        dividendo. Sequentem vero campanam C fa ut in partes sedecim prioribus aequipollentes vel
        secundum formam dictae dimensionis monochordi a [Gamma] ut in C fa ut, fiat proportio
        sesquitertia, ita scilicet, ut [Gamma] ut in aequales partes quatuor dividatur. Sumptoque
        alio metallo divisoque in tres partes aequales dictis scilicet partibus quatuor
        aequipollentes, campana trium partium sonum faciet clavis C fa ut.</p>
      <p xml:id="ANOCYM0069">Eodem modo fiat in omnibus octo tetrachordis et ultra usque in
        infinitum arte musica non artante. Sed restrinxit superfluum vendicans residuum suo
        proposito fore necessarium ars finitum infinitatis compendium. Eodem autem modo debent fieri
        proportiones cannarum sive fistularum plumbearum etiam argentearum in organis sicut diximus
        de proportionibus in campanis, modo scilicet primo vel etiam modo secundo. Qui quidem modi
        in subsequenti figura patebunt.</p>
      <p xml:id="ANOCYM0070">XII</p>
      <p xml:id="ANOCYM0071">Admont 494, now in America, Admont (Liége) XII fol. 33 r v (= A 1)
        Musica Aribonis (GS II 221 a. b.)</p>
      <p xml:id="ANOCYM0072">Salzburg S. Peter a V 2 XII fol. 131 r v (= S) Musica Aribonis</p>
      <p xml:id="ANOCYM0073">Arbitror idcirco eodem modo se habere mensuram monochordi
        cymbalorumque, quod pulsatio sonum excitat utrimque, tinnitus chordae et cymbali ferit aerem
        liberum nullis circumstantiis clausum. Sed distat <pb n="[49]"/>ab illis mensura fistularum,
        fortassis propter aerem in ipsis coarctatum, qui dum se dilatandi libertatem fistulae
        circumstantiis cohibitus non habeat, quaerit non solum longitudinis, sed etiam grossitudinis
        adjectionem. Unde in reperiendo tono non solum prioris fistulae longitudinis, sed etiam
        grossitudinis id est diametri octavam partem assumimus, ut patebit in sequentibus. Sed ad
        cymbala redeamus.</p>
      <p xml:id="ANOCYM0074">Propter toni tarditatem sesquitercia sesqualteraque proportione
        mensuram statui intendere et remittere. Octo cymbala sunt ratione dimetienda.</p>
      <p xml:id="ANOCYM0075">Reponderationes cerae, quam ad primum cymbalum expendas, duas
        diligenter provideas. Quarum alteram in duas, alteram in tres partes distribuas. Et isti,
        quam in duas divisisti, propria medietate, illi tercia sui adjecta parte formes tibi duo
        cymbala, primo per diatesseron et diapente respondentia. Habeas quoque illius, quam in duo
        distribuisti, reponderationem. Quam dividens in quatuor dimoveas quartam, de tribus partibus
        secundum cymbalum compositurus. Eiusdem secundi cymbali reponderationem cerae sumas, et eius
        medietate sibimet superposita formam sexti fingas cymbali. Cuius reponderationem quatuor
        partibus distribuens, quartam secernens, de tribus tercium conformes cymbalum. Quod per
        medium dividens tantumque ut est dimidium superaddens, proponas septimam. Cuius
        reponderationem quadriperticies quartamque reiciens, de tribus synemenon conficias.</p>
      <p xml:id="ANOCYM0076">XIII</p>
      <p xml:id="ANOCYM0077">London British Museum Harley 3915 Germany XIII 1/2 fol. 100 r
        Theophilus Presbyter, Diversarum artium Schedula, liber III capitula LXXXV, LXXXVI Saeculum
        X (= T)</p>
      <p xml:id="ANOCYM0078">Paris Bibliothèque nationale nouvelle acquisition latinus 229 Germany
        XI fol. 66 r v (= P)</p>
      <p xml:id="ANOCYM0079">Wolfenbüttel Gudianus latinus 334 S. Udalricus et Afra Augsburg XI/XII
        fol. 105 rv 106 r (= W Ic)</p>
      <p xml:id="ANOCYM0080">Quicumque vult facere cymbala ad cantandum recte sonantia, ad
        unumquodque debet ceram dividere cum pondere, et a superioribus incipiat, ut descendendo
        possit pervernire ad graviora. Unumquodque autem notet cum propria litera, ut illud in
        divisione cognoscat. Inprimis faciat <pb n="[50]"/>duas partes cerae aequales cum libra,
        unam ad a literam, alteram ad G. Ceram a literae dividat in octo aequales partes et tantum
        addat ad ceram G literae, quantum est in octava parte cerae a literae. Similiter dividat
        ceram G per octo et tantum det F literae, quantum est in summa eius, et insuper octavam eius
        partem, et habebit duos tonos continuos. In illo loco semitonium debet esse, et hoc ita
        inveniat. Summam cerae a literae dividat in tres partes, ipsamque summum d et cerae E
        literae, et insuper eius terciam partem. Deinde det tantum cerae D literae quantum est in
        summa a et medium eius partem. Itemque tantum det cerae literae C quantum habet G et mediam
        eius partem itaque habet duos tonos post semitonium. Deinde tantum cerae tribuat B literae,
        quantum est in tota summa E literae, et insuper terciam eius partem, et habebit iterum
        semitonium, atque septem simphonias ab a litera usque ad B inveniat. Diapason vero necdum
        habet sine octavo cymbalo. Duplicet igitur totam ceram a literae et sic eam tribuat A
        literae, nihilque deerit: diatesseron diapente atque diapason. Sinemenon autem ita inveniet.
        Tollat summam cerae F literae et tantum det S literae et insuper medietatem eius, ac
        constituat inter A et B.</p>
      <p xml:id="ANOCYM0081">Omnino autem caveat qui cimbala formare aut fundere debet, ut de supra
        dicta cera quae tam diligenter ponderata et divisa est nihil mittat ad iuga et ad spiramina,
        sed de alia cera faciat illa omnia. In magna quoque providentia habeat ut priusquam aliquod
        cymbalum fundatur, stagnum cupro misceatur ut rectum sonitum habeat. Quod si aliter fecerit
        non veniunt ad tonos. Quinta aut sexta pars debet esse stagnum, utrumque bene purificatum,
        priusquam commisceantur, ut clare sonent. Si autem fusa cymbala minus recte sonuerint, hoc
        emendetur lima aut lapide.</p>
      <p xml:id="ANOCYM0082">De Cymbalis musicis.</p>
      <p xml:id="ANOCYM0083">Facturus cymbala primum acquire tibi lectionem et secundum quod
        docuerit formam facito, atque ceram dilingenter pondera.</p>
      <p xml:id="ANOCYM0084">Quae cum fuderis sicut supra dictum est, si quid per neglegentiam vel
        incuriam de aequitate tonorum defuerit, corriges. Si volueris cymbalum altius habere, in ora
        inferius limabis, si vero humilius, circa oram in circuitu.</p>
      <p xml:id="ANOCYM0085">
        <pb n="[51]"/>XIV</p>
      <p xml:id="ANOCYM0086">München National Bibliothek Clm 14965 b S. Emmeran Regensburg XII fol.
        32 r v 33 r Breviarium Frutolfi XVI ed C. Vivell, 1919 pg. 107-109 (= Em IIa)</p>
      <p xml:id="ANOCYM0087">Bruxelles Bibliothèque royale II 4141 Germany XIV fol. 34 r v 35 r
        Breviarium Frutolfi XVI ed. C. Vivell, 1919 pg. 107-109 (= Br IIb)</p>
      <p xml:id="ANOCYM0088">Erfurt Amplonianische HS-Sammlung 93 XIV fol. 46 r v (Er Ia)</p>
      <p xml:id="ANOCYM0089">München National Bibliothek Clm 19421 Tegernsee c. 1100 fol. 26 r v 27
        r (= Teg 1 2a)</p>
      <p xml:id="ANOCYM0090">Quicumque velis facere cymbala ad cantandum recte sonantia, ad
        unumquodque debes ceram dividere cum pondere et a superioribus incipias, ut descendendo ad
        graviora pervenias. Unamquamque vero cerae partem cum propria litera notes, ut illam in
        divisione cognoscas. Inprimis igitur facias duas partes cerae coaequales cum libra notesque
        unam a litera, alteram G. Deinde cerae a literae facias adhuc unam partem aequatam pondere,
        et dividas eam in octo partes aequales et octavam partem addas cerae G literae; ut haec
        illam, quae est a, contineat totam et insuper ejus octavam partem, sicque ex cera illa, quae
        est a, fiat cymbalum primam (I), et ea vero, quae est G, secundum (II), estque tonus inter
        illa. Similiter facias duas partes cerae coaequales pondere illi cerae, quae est G, et unam
        notes F litera, alteram in octo dividas, et octavam partem ei cerae, quae est F, adjiciens
        facias ex ea tertium cymbalum, iterum tono differens a priore. Inter hoc et quartum debet
        semitonium esse, quod sic poteris invenire. Pensa duas partes cerae eadem quantitate, in qua
        est cera literae a, unamque notabis E litera; alteram vero divide in tria, tertiamque
        adjiciens ei cerae, quae est E, facias ex ea cymbalum quartum, quod est intervallo semitonii
        ad F, diatessaron vero sonans ad cymbalum primum. Deinde da tantum cerae literae D, quantum
        est in summa a literae, et insuper ejus medietatem, et ex ea fac cymbalum quintum, quod
        sonat tonum ad E, diapente vero ad a. Item tantum cerae da literae C, quantum habet G, et
        insuper ejus medietatem, ex qua faciens cymbalum sextum habebis iterum duos tonos continuos
        post semitonium. Tunc dabis B literae tantum cerae, <pb n="[52]"/>quantum est in tota summa
        E literae, et insuper ejus tertiam partem, ex qua faciens cymbalum septimam habebis iterum
        semitonium atque septem symphonias diversas ab a litera usque B dispositas. Diapason vero
        necdum habes sine cymbalo octavo. Duplices igitur totam ceram literae a et sic eam tribuas
        iterum A, ex qua facto cymbalo octavo nihil deerit, diatessaron, diapente, diapason.
        Synemmenon autem ita invenies: tolle summam cerae F, et da eam S literae et insuper
        medietatem ejus, faciensque ex ea cymbalum constituas illud inter A et B, quod sonat ad A
        semitonium, ad C tonum, ad D vero ditonum, quod est diatessaron a D ad A.</p>
      <p xml:id="ANOCYM0091">Omnino autem caveas in formandis aut fundendis cymbalis, ut de
        supradicta cera, quae tam caute ponderata est et divisa, nihil mittas ad juga et spiramina,
        sed de alia cera facias illa omnia. In magna quoque providentia habeas, ut priusquam aliquod
        cymbalum fundatur, stagnum cupro misceatur, ut rectum sonitum habeat unumquodque. Quodsi
        aliter feceris, nullum veniet ad tonos. Quinta vera aut sexta pars debet esse stagnum,
        utrumque etiam debet purificari, priusquam permisceantur, ut cymbala bene sonent. Si autem
        fusa cymbala minus recte sonuerint, hoc emendetur et corrigatur lima vel lapide.</p>
      <p xml:id="ANOCYM0092">
        <pb n="[53]"/>XV</p>
      <p xml:id="ANOCYM0093">Roma Biblioteca Vaticana latinus 3123 Lorraine XI fol. 109 r (= V)</p>
      <p xml:id="ANOCYM0094">Quicumque cymbala facere voluerit, primum facit duas partes cere
        equales pondere ad G et ad F. Ceram G dividat in octo partes et tantum addit ad F, quantum
        est in octava parte G. Similiter dividat ceram F per octo et tantum det E litere, quantum
        est in summa F et eius octava parte. Sic in reliquis. De hac cera, que tam diligenter
        ponderata est, nihil detur ad iuga et spiramina, sed de alia cera fiant hec omnia. Stagnum
        cum cupro misceatur, priusquam cymbalam aliquid formatur. Quinta pars vel sexta sit stagnum,
        ut clare sonent. Si vero fusa minus recte sonent, lima vel cos adhibeatur.</p>
      <p xml:id="ANOCYM0095">XVI</p>
      <p xml:id="ANOCYM0096">München National Bibliothek Clm 14836 XI fol. 77 r v (= Mu)</p>
      <p xml:id="ANOCYM0097">Primum cymbalum in octo dividitur.</p>
      <p xml:id="ANOCYM0098">Secundum habet primum in se et ejus octavam partem.</p>
      <p xml:id="ANOCYM0099">Tertium habet secundum et ejus octavam partem.</p>
      <p xml:id="ANOCYM0100">Quartum habet primum in se et ejus tertiam partem.</p>
      <p xml:id="ANOCYM0101">Quintum habet primum in se et ejus medietatem.</p>
      <p xml:id="ANOCYM0102">Sextum habet quintum in se et ejus octavam partem.</p>
      <p xml:id="ANOCYM0103">Septimum habet quartum in se et tertiam partem.</p>
      <p xml:id="ANOCYM0104">Octavum habet primum in se duplum.</p>
      <p xml:id="ANOCYM0105">XVII</p>
      <p xml:id="ANOCYM0106">GS I 149a Sub nomine Hucbaldi (e codice Argentoratensi) (= G 1)</p>
      <p xml:id="ANOCYM0107">Primum quanticumque ponderis.</p>
      <p xml:id="ANOCYM0108">Secundum sesquioctavum primi.</p>
      <p xml:id="ANOCYM0109">Tertium sesquioctavum secundi.</p>
      <p xml:id="ANOCYM0110">
        <pb n="[54]"/>Quartum sesquitertium primi.</p>
      <p xml:id="ANOCYM0111">Quintum sesquioctavum quarti.</p>
      <p xml:id="ANOCYM0112">Sextum sesquioctavum quinti.</p>
      <p xml:id="ANOCYM0113">Septimum sesquitertium quarti.</p>
      <p xml:id="ANOCYM0114">XVIII</p>
      <p xml:id="ANOCYM0115">Darmstadt 1988 Abbey of S. Jacobus Liége c. 1100 fol. 177 r (Fragmenta
        Aribonis) (= D 2b)</p>
      <p xml:id="ANOCYM0116">Wien National Bibliothek 787 Abbey Baumgartenberg Ordinis Cisterciensis
        near Perg Austria XII 2/2 fol. 59 v (= Cpv IIIb)</p>
      <p xml:id="ANOCYM0117">Wolfenbüttel Gudianus latinus 334 S. Udalricus et S. Afra Augsburg
        XI/XII fol. l04 r (= W Ib)</p>
      <p xml:id="ANOCYM0118">Dimidium G sibi iungas deque his tribus C conficias. De C quartam
        dimoveas et ex tribus residuis F constituas. Eidem F medietatem suam addas, et his tribus B
        perficias. A quo quartam sui segreges, ac ex aliis tribus E conformes. Cui dimidium
        superaddas, et A proponas. Cuius quartam abicias, et de tribus D facias. Cuius quartam
        tollas, de quo residuo synemenon habeas.</p>
      <p xml:id="ANOCYM0119">XIX</p>
      <p xml:id="ANOCYM0120">Cambridge Trinity College 944 (R. 15.22) XII fol. 131 r v (= Ca)</p>
      <p xml:id="ANOCYM0121">Oxford Bodleian Rawlinson C 270 Lorraine XII fol. 12 r v (= Ox Ia)</p>
      <p xml:id="ANOCYM0122">Wolfenbüttel 4. II. Aug. 4to (cat. 2942) Hildesheim XI/XII fol. l02 v
        l03 r (W II)</p>
      <p xml:id="ANOCYM0123">Oxford St. John's College 188 XIII ex. fol. 88 v 89 r (= Ox III)</p>
      <p xml:id="ANOCYM0124">Quicumque vult facere cimbala recte sonantia ad cantandum, ad
        unumquodque debet ceram dividere tum pondere, et a superioribus incipiat, ut descendendo
        possit pervenire ad graviora. Unumquodque autem <pb n="[55]"/>notet cum propria littera, ut
        illud cognoscat in divisione. Inprimis faciat duas partes cerae aequales cum libra, unum ad
        G litteram, alteram ad F. Ceram G litterae dividat in octo aequales partes et tantum addat
        ad ceram F litterae, quantum est in octava. Simili modo dividat supradictam E per octo et
        summam eius cum octava parte det D, ibique habet tres tonos ita inventos. In illo loco
        semitonium debet esse et hoc ita quaeratur. Summam cerae F litterae dividat in tres partes,
        ipsam summam det litterae C et insuper eius terciam partem. Deinde det tantum cerae B
        litterae, quantum est in summa C, et octavam eius partem. Item tantum cerae det litterae A,
        quantum habet B, et octavam partem eius, ibique habet duos tonos post semitonium et septem
        symphonias ab G usque A litteram inventas. Diapason itaque non habetur sine cimbalis octo.
        Dividat ergo ceram A litterae per medium, et det H litterae tantum, quantum est in eius
        medietate. Posita itaque cera H litterae in octavo loco iuxta G tunc est H simpla ad A atque
        A dupla ad H, nichilque deest diapente ac diatessaron atque diapason. Sinemenon autem ita
        inveniatur. Tollat summam cerae G litterae, et tantum det S litterae et insuper medietatem
        octavae eius, ac constituat illud inter G et F.</p>
      <p xml:id="ANOCYM0125">Omnino caveat artifex, qui cimbala formare et fundere debet, ut de
        supradicta cera, quae tunc caute ponderata et divisa est, nichil mittat ad iuga et
        spiramina, sed de altera faciat illa omnia. In magna providentia habeat, ut priusquam
        aliquod cimbalum fundat, stagnum commisceatur, ut rectum sonum habeant. Quod si aliter
        fecerit, non veniunt ad tonos. Quinta pars aut sexta debet esse stagnum, ut clare sonent.
        Antequam stagnum mittatur cum cupro, ambo debent bene purificata esse a plumbo. Si autem
        fusa cimbala aliquid minus recte per negligentia sonuerit, hoc emendare procura cum cote et
        lima.</p>
      <p xml:id="ANOCYM0126">
        <pb n="[56]"/>XX</p>
      <p xml:id="ANOCYM0127">München National Bibliothek Clm 14689 S. Emmeran Regensburg XII folio
        13 r in margine (= Em IIIb)</p>
      <p class="textFig" xml:id="ANOCYM0128">G habeat quantumcumque pondus volueris.
        <lb/>F habeat totum G et eius quartam. <br/>F habeat totum S et eius vicesimam.
        <lb/>E habeat totum F et eius XXXI am. <br/>D  "       "   E  "  "   nonam.
        <lb/>C  "       "   D  "  "   XXV am. <br/>B  "       "   E  "  "   VI am.
        <lb/>B  "       "   A  "  "   XIIII am. <br/></p>
      <p xml:id="ANOCYM0129">XXI</p>
      <p xml:id="ANOCYM0130">Montecassino 318 S. Maria di Albaneta XI fol. 23-25 (= Mc)</p>
      <p xml:id="ANOCYM0131">Tintinnabulis hoc modo efficitur (id est perficitur) secundum mensuram
        et numeros quae fieri debet. In assem (id est stateram ubi panduntur tintinnabula) ponitur.
        luto unde fingitur (id est conficitur) laguenas mixto cum stercore aequis. et siccatur. et
        post ea desuper cera componitur ad modulum sicut tintinnabulum debet esse et longum. ille
        qui secundum ad similitudinem toni (id est soni) secundi; secundum qui distat (id est
        separat) a tono (id est sono) primo. astricto debet esse in camera plus. eidem longitudine
        brevior. Similiter et tertius brevior a secundo, et quartus brevior a tertio. Similiter
        quintus et sextus et septimus et usque ad sextus decimus.</p>
      <p xml:id="ANOCYM0132">Si a sexto decimo incipiat.... esse curas in corpore mensura quinque
        digitorum. et astrictus in camera quinto plus esse potest tantummodo ut asula illic possit
        efficere (id est facere). et quintus decimus debet esse in longitudinem digitorum quinque et
        dimidium. et apertior in camera ad mensuram dimidiae unciae. Similiter et quartodecimo.
        dimidiam unciam longior a quinto decimo mensuram sex digitorum. et in cameram apertior
        dimidiam unciam plus quintus decimus. Ita efficitur tercius decimus. et duodecimus. et usque
        ad primum. unusquisque adiungitur dimidiam unciam in longitudinem. et dimidiam unciam in
        latitudinem camore.</p>
      <p xml:id="ANOCYM0133">Nunc (id est modo) de metallo loquamur. si metallo tu ipse conficere
        debes. non est opus ut mensuram tintinnabulorum teneas. Si tantummodo omnes aequaliter
        facias in corpore. et metalla conficere sic. aere et stagno si incipere debes a primo tono
        (id est sono). secundum mensuram qui miscueris in primo tintinnabulo. quintam partem stagni
        misce cum aere. <pb n="[57]"/>et secundus temperabat ita. divide quintam partem stagni. a
        secundo et usque ad secundum decimum. ut auferas (id est tollas) secundum modum tonorum (id
        est sonorum). Et si vis incipere a sexto decimo, similiter debes dividere stagno per
        mensuram tintinnabulorum usque ad primum. quintam partem miscueris de stagno. In secundo
        aliquid minus. In tertio plus minus. In quarto plus minus et ita eminuabis parumper usque ad
        sextum decimum. et facies signum scematibus (id est litteribus) per singulas tintinnabulas.
        incipe a primo tono (id est sono) et usque ad semitonium (id est medium sonum). et a
        semitonio (id est medio sono) usque ad tonam (id est sonum). interim multiplicabis usque ad
        sextum decimum. et tunc (id est postea) percutere debet cantor cum malleolo (id est
        martello) ferreo in tintinnabulis per scematibus (id est in litteribus). sicut ipsa ars
        docet.</p>
      <p xml:id="ANOCYM0134">XXII</p>
      <p xml:id="ANOCYM0135">London British Museum Harley 3915 Germany XIII 1/2 fol. 94 r - 100
        r</p>
      <p xml:id="ANOCYM0136">Theophilus Presbyter, Diversarum artium Schedula, lib. III cap. LXXXIV
        (in codice cap. LXXXV) (= T) Cf. W. Theobald, Technik des Kunsthandwerks im zehnten
        Jahrhundert, pg. 152-160</p>
      <p xml:id="ANOCYM0137">De campanis fundendis caput LXXXIV</p>
      <p xml:id="ANOCYM0138">Compositurus campanam primum incides tibi lignum siccum de quercu,
        longum secundum quod vis habere campanam, ita ut ex utraque parte extra formam emineat
        longitudine unius palmi, et quadrum in una summitate grossius, in altera gracilius et
        rotundum, ut possit in foramine circumvolvi. Sitque deductim grossius et grossius, ut cum
        opus fuerit perfectum, facile possit educi. Quod lignum in grossiori parte una palma ante
        summitatem incidatur in circuitu, ut fiat fossa duobus digitis lata, sitque lignum ibi
        rotundam, juxta quam fossam summitas ipsius ligni fiat tenuis, ut in aliud lignum curvum
        jungi possit, per quod valeat in modum runcinae circumverti. Fiunt etiam duo asseres
        longitudine et latitudine aequales, qui altrinsecus conjungantur et confirmentur quatuor
        lignis, ita ut sint ampli inter se secundum longitudinem praedicti ligni, ut in uno assere
        fiat foramen, in quo convertatur rotunda summitas, et in altero e contra aequaliter fiat
        incisura duobus digitis profunda, in qua volvatur rotunda incisura.</p>
      <p xml:id="ANOCYM0139">Quo facto sume ipsum lignum et circumpone ei argillam fortiter
        maceratam, in primis duobus digitis spissam, qua diligenter siccata, superpone <pb n="[58]"
        />ei alteram, sicque facies, donec forma compleatur, quantam eam habere volueris, et cave ne
        unquam superponas argillam alteri, nisi inferior omnino sicca fuerit. Deinde colloca ipsam
        formam inter asseres supra scriptos, et sedente puero qui vertat, cum ferris ad hoc opus
        aptis tornabis eam, sicut volueris, et tenens pannum in aqua madefactum eam aequabis.</p>
      <p xml:id="ANOCYM0140">Post haec tollens adipem concide subtiliter in vase atque manibus
        macera, confixisque duobus aequalibus lignis spissitudine, qua volueris super asserem
        aequalem in medio eorum positum adipem attenuabis et aequabis cum rotundo ligno, sicut ceram
        superius, supposita aqua, ne adhaereat, statimque ita repente levabis et collocabis super
        formam, atque calido ferro circumsolidabis. Rursum attenuans eodem modo unam partem adipis,
        juxta priorem collocabis, sicque facies, donec formam cooperies. Oram vero campanae ad
        libitum tuum spissam facies. Adipem autem omnino refrigeratum ferris acutis tornabis, et si
        quid rari operis volueris circa latera campanae, florum sive literarum, in adipe exarabis,
        quatuorque foramina triangula juxta collum, ut melius tinniat, formabis.</p>
      <p xml:id="ANOCYM0141">Deinde argillam cribratam et diligenter mixtam superpones, qua siccata
        alteram et superaddes. Ea itidem omnino siccata convertes formam in latus, atque leniter
        percutiendo educes lignum, rursumque elevata forma, foramen superius implebis argilla molli,
        et curvum ferrum, in quo batillus pendere debet, in meditullio imprimes, ita ut summitates
        ejus foris emineant. Cumque siccata fuerit argilla, fac ut aequalis sit reliquae formae
        atque cooperi adipe, ita ut summitates ferri in ipso abundanter haereant. Post haec forma
        collum atque aures, et spiraculum sive infusorium desuper, et cooperi argilla. Dumque tercio
        argilla per omnia fuerit siccata, circumpone ferreos circulos tam dense, ut non plus inter
        duos circulos quam latitudo manus, quibus circulis duas argillas superpone. Quibus siccatis
        converte ipsam formam in latus, et in interiori argilla incide fossam magnam in circuitu et
        in profundo, ut non remaneat spissior uno pede, quia si integra esset forma interius, prae
        nimio pondere non possit levari, nec prae spissitudine transcoqui.</p>
      <p xml:id="ANOCYM0142">Deinde fac foveam in loco, ubi volueris ipsam formam subterrare ad
        recoquendum, profundam secundum altitudinem ejus in latitudine, et cum lapidibus atque
        argilla fac in similitudinem fundamenti pedem fortem, super quem forma stabit, altitudine
        unius pedis, ita ut in medio ultra indirectum remaneat spatium quasi via, pede et dimidio
        lata, in qua ardeat ignis sub forma. Quo facto confige quatuor ligna sursum procedentia
        usque ad aequalitatem terrae, juxta ipsum pedem, et statim reple foveam terra. Statimque
        deduces ipsam formam et statues eam in medio lignorum illorum aequaliter, et ex una parte,
        sub ipsa forma, incipe terram ejicere. Cumque se inclinaverit, fode in parte altera, donec
        se rursum illic inclinet, sicque facies ex utraque parte, quousque forma super pedem
        lapideum aequaliter sedeat. Mox ejectis lignis, quae ad hoc solum confixa fuerint, ut formam
        recte deducerent, assumptisque lapidibus, qui flammam possint sustinere, atque argilla gac
        oram fornacis ex utraque <pb n="[59]"/>parte ante illud spatium viae, quam in medio pedis
        reliquisti, atque in circuitu operare fornacem, spatio dimidii pedis a forma. Cumque
        operando perveneris ad medium formae, purga oram fornacis, et in ora ipsius formae ex
        utraque parte fac unum foramen, per quod adeps possit effluere, suppositisque vasis, ignem
        et sicca ligna adhibe. Et cum calefacta forma coeperit adeps exire, perfice pede temperatam
        fornacem usque ad summum formae, et super os pones operculum ex argilla sive ex ferro.
        Educto autem penitus adipe, obstrue foramina utraque argilla macerata recta mensura, ita ut
        non violetur ora campanae, et circa formam abundantius adhibe ligna, ut per totam diem
        sequentemque noctem ignis non deficiat.</p>
      <p xml:id="ANOCYM0143">Interim tolle cacabum ferreum in fundo rotundum, huic solummodo operi
        aptum, qui ex utraque parte aures ferreas duas habeat, aut si maxima campana erit, duos vel
        tres, et illinies eos interius et exterius argilla fortiter macerata semel et iterum ac
        tertio, donec duobus digitis spissa sit, et sistes eos altrinsecus contra se, ita ut inter
        eos iri possit, et sub eis pones terram simplicem atque circumfiges paxillos ligneos. In
        duobus vero locis, vel si opus fuerit tribus, ubi folles apponi debent, figes duos paxillos
        fortiter aequaliter latos, et inter eos facies foramen contra oram cacabi, ita ut ventus
        intra eum veniat, et singulis foraminibus inpones singulos ferros tenues atque complicatos,
        ita ut in eis possint fistulae folium firmiter jacere; sicque cum lapidibus et argilla
        facies super ipsum cacabum in circuitu fornacem, pede et dimidio altam, atque interius
        aequaliter linies cum eadem argilla, sicque carbones ignitos appones. Cumque singulis
        cacabis similiter feceris, folles etiam cum instrumentis suis, in quibus firmiter jaceant,
        appones, unicuique foramini duos, et unicuique folli deputabis fortes viros duos. Cum autem
        cacabi interius bene canduerint, incide unicuique duo ligna de quercu sicca et grossa, sic
        apta ut possint fundum interius implere, et inter ea foramen facies, per quod possit aes
        influere, atque super haec duo ligna alia ejusdem mensurae, et in circuitu ex eodem ligno
        pone quasi paxillos prominentes ab his lignis usque super oram fornacis.</p>
      <p xml:id="ANOCYM0144">Quo facto ponderabis omne aeramentum, quod habes, aut quatuor partes
        sint cupri et quinta stagni, atque dispones unicuique cacabo secundum suam capacitatem suas
        partes. Deinde vadens ad fornacem formae, eleva superius operculum et considera, qualiter se
        habeat. Si omnino canduerit interius, recurre ad cacabos et primitus immitte carbones
        grossos. Deinde inpone cuprum ordinatim absque stagno, atque intermisce carbones adjiciens
        abundanter superius, interjectisque ignitis carbonibus fac ut folles incipiant flare, primo
        mediocriter, deinde magis ac magis. Cumque videris flammam viridem ascendere, jam incipit
        cuprum liquescere, moxque superponens carbones abundanter, recurre ad fornacem formae, et a
        superiori incipe longis forcipibus lapides evellere et foras projicere. Hoc opus in hoc loco
        non quaerit pigros operarios, sed agiles atque studiosos, ne cujusquam incuria vel forma
        frangatur, vel quis alium <pb n="[60]"/>impediat aut laedat, sive ad iracundiam provocet,
        quod omnino cavendum est. Ejectis vero omnino lapidibus et igne, denuo certatim reponatur
        terra, ut fossa omnis circa formam diligenter repleatur, et sint qui semper circumeant cum
        lignis obtusis mediocriter impingendo et pedibus fortiter calcando, ut terra, quae
        inponitur, formam premat, ne cum pondus aeris infunditur, ullomodo frangi possit.</p>
      <p xml:id="ANOCYM0145">Repleta igitur hoc modo fossa usque ad summum recurre ad cacabos, et
        ligno longo et torrido commove cuprum, et si senseris omnino liquefactum, inpone stagnum,
        rursumque commove diligenter, ut bene commisceatur, fractaque fornace in circuitu induce duo
        ligna fortia et longa in aures cacabi, adhibitisque viris strenuis et in hac arte peritis,
        fac eum levari cum omni diligentia et ad formam deferri, ejectisque carbonibus et favillis
        atque inposito collatorio panno fac morose infundi. Interim cuba juxta os formae auditu
        diligenter considerans, qualiter aes intra procedat; et si senseris quasi leve murmur
        tonitrus, dic ut modice teneant, rursumque infundant: sicque interdum tenendo et iterum
        infundendo fiat, ut aes aequaliter resideat, donec evacuetur cacabus ille. Quo amoto mox
        alter delatus in eodem loco statuatur, fiat de eo sicut ex priori, et pari modo de tertio,
        donec aes in infusorio videatur. Nec statim cacabus moveatur, sed aliquanto spatio teneatur,
        ut si aes descenderit, denuo superfundatur.</p>
      <p xml:id="ANOCYM0146">Quod si te ab hoc labore portantium et diverse fundentium retrahere
        volueris, acquire tibi maximum cacabum, qui sit in fundo aequalis et fac ei foramen unum in
        latere ejusdem fundi, atque cooperi eum argilla intus et extra, sicut superius. Quo facto
        sistes eum juxta formam non longius quam quinque pedum spatio et circumfige ei paxillos
        atque ignem cum carbonibus inpone. Cumque canduerit, obstrue foramen cum argilla, quod
        versum erit ad formam, et compone ei ligna quatuor et paxillos interius, fornacemque facito
        in circuitu, sicut superius. Deinde inposito cupro cum carbonibus et igne, appositisque
        tribus ordinibus follium, fac flari viriliter. Interim habeas lignum siccum tantae
        longitudinis, ut possit procedere a foramine cacabi usque ad os formae, cujus cavatura sit
        ampla. Quod cum ex omni parte cooperueris argilla et maxime superius, infodies ita, ut
        aequale sit terrae, sed juxta cacabum modice altius, atque superfunde ei ignitos carbones.
        Mox inposito stagno atque commoto cupro sicut superius, cum curvo ferro, quod sit ligno
        fortiter affixum, aperi foramen, et astantibus, qui teneant duos colatorios pannos, sine aes
        fluere; interdum tamen tenendo sicut superius. Cumque forma plena fuerit, si quid aeris in
        cacabo remansit, in summitate ligni grossi pone massam argillae et ante foramen fortiter
        impinge, ut eum obstruas. Hoc utroque modo fundendi possunt etiam minores campanae fundi, ut
        secundum quantitatem earum fiant cacabi.</p>
      <p xml:id="ANOCYM0147">Cum vero aes in infusorio duraverit, fac ut certatim terra ejiciatur a
        fossa et exterius aliquantum refrigeretur forma. Ejecta vero terra, ipsa forma inclinetur in
        uno latere et terra supponatur, sicque fiat, <pb n="[61]"/>donec eodem modo, quo inposita
        est, a fossa ejiciatur. Quo facto, super unum latus omnino deponatur, et cum securibus
        aliisque ferris acutis, qui sint infixi longis lignis, interior argilla certatim ejiciatur,
        quia si permitteretur in ea refrigerari, ab humore terrae inflaretur et campana absque dubio
        finderetur. Qua ejecta, ipsa forma iterum erigatur super terram, sicque stet, donec exterius
        omnino refrigeretur; sicque frangatur argilla et circuli ejiciantur, et quicquid inaequale
        exterius fuerit, malleis acutis incidatur. Deinde in medio campanae ponatur lignum, huic
        simile, in quo primum forma tornata est, et quatuor aliis lignis in modum crucis obfirmetur
        ora ejus, ita ut infusorium jaceat super unum asserem, et illud lignum super alterum, ut
        inposito curvo ligno, possit campana tornari, atque cum sabuleo lapide per omnia
        aequari.</p>
      <p xml:id="ANOCYM0148">Post haec infusorium ex utraque parte limatum diligenter frangatur, et
        circa collum duo ligna conjungantur, inferius per medium minus, et superius in circuitu
        majus; quae ligna duobus circulis fortiter constringantur, atque ferreis vinculis ex omni
        parte circa aures colligantur. Illud vero majus lignum sit modice longius, quam campana sit
        lata, sitque in summitatibus aliquantum gracilius quam in medio, et in ipsis summitatibus
        habeat duos ferros grossos et rotundos, quorum longitudo sit intra lignum spatii dimidii
        pedis et extra unius palmi. Cumque aptaveris duas trabes ad suscipiendam campanam, fac in
        eis duas incisuras duobus digitis profundas, in quibus clavi illi magni involvantur, sub
        quibus etiam pones duos ferros curvos ad servandas trabes. Habeat etiam illud grossius
        lignum, in quo pendet campania, in utraque parte singula foramina, in quibus ponantur duo
        ligna sursum respicientia, quibus funes innectantur ad pulsandum.</p>
      <p xml:id="ANOCYM0149">Corium etiam spissum de collo cervi circumponatur ferro illi curvo,
        quod interius haeret in medio campanae, in quo batillus pendeat; qui sit tantae
        longitudinis, ut promineat extra campanam spatio latitudinis manus, sitque grossior in fine
        longitudine unius palmae, sursumque gracilior.</p>
    </body>
  </text>
</TEI>

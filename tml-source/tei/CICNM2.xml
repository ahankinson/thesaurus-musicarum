<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Nova musica, liber secundus de speciebus</title>
        <title type="abbrev">CICNM2</title>
        <author><persName>Ciconia, Johannes</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Oliver B. Ellsworth</persName>
        </respStmt>
        <respStmt>
          <resp>Corrector</resp>
          <persName>Andreas Giger</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1996">1996</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Johannes Ciconia, <emph>Nova musica and De proportionibus</emph>, ed.
          and trans. by Oliver B. Ellsworth, Greek and Latin Music Theory, vol. 9 (Lincoln:
          University of Nebraska Press, 1993), 234–336 (even–numbered pages only). As a work, this
          treatise is in the public domain. As a raw transcription, this file is free of copyright
          and may be reproduced and distributed freely. </bibl>
        <bibl type="work">
          <title>Iohannes Ciconia: Nova musica</title>
          <idno type="LML">IOH. CICON. mus.</idno>
        </bibl>
        <listWit>
          <witness>
            <idno type="RISM">I-Fr 734, 1-60v</idno>
          </witness>
          <witness>
            <idno type="RISM">I-Rli 2067, 2-6</idno>
          </witness>
          <witness>
            <idno type="RISM">I-Rvat lat. 5320, 1-77</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="CICNM20001">
        <pb n="[234]"/>LIBER SECUNDUS</p>
      <p xml:id="CICNM20002">DE SPECIEBUS</p>
      <p xml:id="CICNM20003">PROLOGUS</p>
      <p xml:id="CICNM20004">Incipit prologus libri secundi de speciebus.</p>
      <p xml:id="CICNM20005">Cum enim omnis musica de consonantiis tractet, ut Musica sillabarum
        refert, iccirco primum librum de consonantiis ordinavimus, quatinus nunc in secundo floreat
        musica in speciebus consonantiarum et ut facile ordo et scientia earum intelligatur. Post
        hec vero ordinabuntur modi tonorum et cantus et distinctiones eorum, ut et in tertio ductore
        Deo de proportionibus rationem firmissimam ostendamus. Denique nec vereor dicere quod
        species et proportiones sint quasi musicales epule.</p>
      <p xml:id="CICNM20006">Explicit prologus. Incipiunt capitula.</p>
      <p xml:id="CICNM20007">CAPITULA</p>
      <p xml:id="CICNM20008">1. De specie et genere</p>
      <p xml:id="CICNM20009">2. De speciebus diatessaron et diapente</p>
      <p xml:id="CICNM20010">3. Demonstratio de eisdem speciebus</p>
      <p xml:id="CICNM20011">4. De additamento trium specierum in diatessaron et diapente et
        diapason</p>
      <p xml:id="CICNM20012">5. De concordia duarum specierum in diatessaron</p>
      <p xml:id="CICNM20013">6. De concordia duarum specierum in diapente</p>
      <p xml:id="CICNM20014">7. De speciebus diapason</p>
      <p xml:id="CICNM20015">8. De speciebus diatessaron que videntur tum inferiores, tum
        superiores, tum comunes, tum excellentes</p>
      <p xml:id="CICNM20016">9. De interruptionibus specierum</p>
      <p xml:id="CICNM20017">
        <pb n="[236]"/>10. De diversis nominibus specierum</p>
      <p xml:id="CICNM20018">11. De modis, tropis, tonis</p>
      <p xml:id="CICNM20019">12. De additamento quatuor tonorum ad octo</p>
      <p xml:id="CICNM20020">13. De modis unde originem sumpserunt</p>
      <p xml:id="CICNM20021">14. De modis quot sint</p>
      <p xml:id="CICNM20022">15. Item de modis</p>
      <p xml:id="CICNM20023">16. De finalibus vocibus</p>
      <p xml:id="CICNM20024">17. Demonstratio quod si hec ars penuriam patitur, ars non est</p>
      <p xml:id="CICNM20025">18. De tonis modorum</p>
      <p xml:id="CICNM20026">19. De ordinibus modorum per species</p>
      <p xml:id="CICNM20027">20. De autentis et plagalibus, ex quibus speciebus constent</p>
      <p xml:id="CICNM20028">21. De tono subiugali et auctorali, quomodo differunt</p>
      <p xml:id="CICNM20029">22. De autentica et plagali elevatione et depositione</p>
      <p xml:id="CICNM20030">23. De minoribus cantibus</p>
      <p xml:id="CICNM20031">24. De comunibus cantibus</p>
      <p xml:id="CICNM20032">25. De autenticis cantibus</p>
      <p xml:id="CICNM20033">26. De plagalibus cantibus</p>
      <p xml:id="CICNM20034">27. De compositione cantuum</p>
      <p xml:id="CICNM20035">28. De ordinibus cantuum</p>
      <p xml:id="CICNM20036">29. De generibus cantuum</p>
      <p xml:id="CICNM20037">30. De cantu quid sit</p>
      <p xml:id="CICNM20038">31. De addiscendo cantu</p>
      <p xml:id="CICNM20039">32. De cantoribus</p>
      <p xml:id="CICNM20040">33. De cantu autenti proti</p>
      <p xml:id="CICNM20041">34. De cantu plagis proti</p>
      <p xml:id="CICNM20042">35. De cantu autenti deuteri</p>
      <p xml:id="CICNM20043">36. De cantu plagis deuteri</p>
      <p xml:id="CICNM20044">37. De cantu autenti triti</p>
      <p xml:id="CICNM20045">38. De cantu plagis triti</p>
      <p xml:id="CICNM20046">39. De cantu autenti tetrardi</p>
      <p xml:id="CICNM20047">40. De cantu plagis tetrardi</p>
      <p xml:id="CICNM20048">41. De proprietate cantuum</p>
      <p xml:id="CICNM20049">42. De inherentiis vocum</p>
      <p xml:id="CICNM20050">43. De distinctionibus cantuum</p>
      <p xml:id="CICNM20051">44. De inventoribus cordarum et de cordis</p>
      <p xml:id="CICNM20052">45. De interpretationibus cordarum secundum Boetium</p>
      <p xml:id="CICNM20053">46. De tetracordis secundum Boetium</p>
      <p xml:id="CICNM20054">47. De interpretatione eorum</p>
      <p xml:id="CICNM20055">48. Quid sit synaphe</p>
      <p xml:id="CICNM20056">49. Quid sit diezeusis</p>
      <p xml:id="CICNM20057">50. Item de interpretatione cordarum secundum Remigium</p>
      <p xml:id="CICNM20058">
        <pb n="[238]"/>51. Item de tetracordis secundum Remigium</p>
      <p xml:id="CICNM20059">52. De voce synechese</p>
      <p xml:id="CICNM20060">53. De voce diastematike</p>
      <p xml:id="CICNM20061">54. De diastema et sistema</p>
      <p xml:id="CICNM20062">55. De perfecta sistemata et periodo</p>
      <p xml:id="CICNM20063">56. De sonis statarii</p>
      <p xml:id="CICNM20064">57. De pulcritudine musice</p>
      <p xml:id="CICNM20065">58. De musica humane vocis</p>
      <p xml:id="CICNM20066">59. De musico</p>
      <p xml:id="CICNM20067">Expliciunt capitula. Incipit liber specierum.</p>
      <p xml:id="CICNM20068">1. DE SPECIE ET GENERE</p>
      <p xml:id="CICNM20069">Species vero in musica secundum Boetium est quedam positio que
        nuncupari potest diversitas vel varietas. Que species propriam habet formam in tonis et
        semitoniis secundum unumquodque genus. Genus autem, unde species originem sumpserunt, est
        genus consonantie. Genera autem consonantiarum, que predicantur de pluribus speciebus et que
        proprias dant species, tria sunt. Primum genus est diatessaron, quod predicatur de quatuor
        speciebus, sed quarta est et prima. Secundum genus est diapente, quod predicatur de quinque
        speciebus, quarum quinta est et prima. Tertium genus est diapason universalis, quod
        predicatur de octo speciebus, quarum octava similiter est et prima. He quidem species variis
        modis ab auctoribus ordinate sunt. Nec mirum. Diversis enim fuerunt ac diversa scripserunt.
        Nos vero prout divina gratia inspiraverit iuxta rationem modorum ordinabiliter eas ordinare
        cupimus. Quarum ordinem, si Deus agnitioni lectoris dederit eas legisse, numquam
        penitebit.</p>
      <p xml:id="CICNM20070">2. DE SPECIEBUS DIATESSARON ET DIAPENTE</p>
      <p xml:id="CICNM20071">Igitur prima species diatessaron constat ex tono, semitonio, et tono,
        ut paranete diezeugmenon ad mesen. Sub mese autem lychanos meson ad lychanos hypaton est
        eadem species diatessaron. Cui si additur epogdous <pb n="[240]"/>superius, efficitur prima
        species diapente. Secunda species diatessaron constat ex duobus tonis et semitonio, ut nete
        diezeugmenon ad paramesen. Sub paramese vero mese ad hypate meson est eadem species
        diatessaron, cui si superius addatur epogdous, efficitur secunda species diapente. Tertia
        species diatessaron constat ex semitonio et duobus tonis, ut trite hyperboleon ad trite
        diezeugmenon. Sub trite autem diezeugmenon trite synemenon ad parhypate meson est eadem
        species diatessaron. Cui si superius additur epogdous, efficitur tertia species diapente.
        Quarta species diatessaron, que est et prima, constat ex tono, semitonio, et tono, ut
        paranete hyperboleon ad paranete diezeugmenon, et paranete diezeugmenon ad mesen est eadem
        species diatessaron. Cui si inferius additur epogdous, efficitur quarta species diapente.
        Igitur in tribus speciebus diatessaron, addito epogdoo superius, est eadem species diapente.
        In quarta vero, addito epogdoo inferius, est quarta species diapente.</p>
      <p xml:id="CICNM20072">3. DEMONSTRATIO DE EISDEM SPECIEBUS</p>
      <p xml:id="CICNM20073">Igitur prima species diatessaron est a paranete diezeugmenon ad mesen,
        et prima species diapente est a lychanos hypaton ad mesen. Secunda species <pb n="[242]"
        />diatessaron est a nete diezeugmenon ad paramesen, et secunda species diapente est ab
        hypate meson ad paramesen. Tertia species diatessaron est a trite hyperboleon ad trite
        diezeugmenon. Et tertia species diapente est a parhypate meson ad trite diezeugmenon. Quarta
        species diatessaron est a paranete hyperboleon ad paranete diezeugmenon. Et quarta species
        diapente est a lychanos meson ad paranete diezeugmenon.</p>
      <p xml:id="CICNM20074">4. DE ADDITAMENTO TRIUM SPECIERUM IN DIATESSARON ET DIAPENTE ET
        DIAPASON</p>
      <p xml:id="CICNM20075">Secundum morem antiquorum tres erant species in diatessaron, quatuor in
        diapente, septem in diapason, semperque erat una species minus in omni consonantia quam
        voces. Addita est autem supra tres species diatessaron quarta species, que est et prima, pro
        autento tetrardo, ut paranete diezeugmenon ad paranete hyperboleon. Addita est supra quatuor
        species diapente quinta species, que est et prima, pro diapason autenti proti, ut sit
        composita in diapason et diapente, ut paranete diezeugmenon ad nete hyperboleon. Addita est
        supra septem species diapason octava species, que est et prima, remissa pro octavo modo, ut
        paranete diezeugmenon ad lychanos hypaton.</p>
      <p xml:id="CICNM20076">
        <pb n="[244]"/>5. DE CONCORDIA DUARUM SPECIERUM IN DIATESSARON</p>
      <p xml:id="CICNM20077">Prima species diatessaron et quarta, que sunt proprie in plagali proto
        et plagali tetrardo, concordant et differunt. Concordant per tonum, semitonium, et tonum.
        Differunt per protum plagalem et protum auctoralem et tetrardum, hoc modo:</p>
      <p xml:id="CICNM20078">[Ciconia, 244; text: Concordia duarum specierum, t, s, A, B, C, D, E,
        F, G, Prima species diatessaron, Quarta species diatessaron] <figure>
          <graphic url="/images/CICNM2_01GF.gif"/>
        </figure></p>
      <p xml:id="CICNM20079">6. DE CONCORDIA DUARUM SPECIERUM IN DIAPENTE</p>
      <p xml:id="CICNM20080">Prima species diapente et quinta concordant et differunt. Concordant
        per tonum et semitonium et duos tonos. Differunt autem in ordinibus vocum, eo quod prima in
        gravibus, quinta vero in acutis vocibus constat, hoc modo:</p>
      <p xml:id="CICNM20081">
        <pb n="[246]"/>[Ciconia, 246,1; text: Prima species diapente, Quinta species diapente, t, s,
        D, E, F, G, a, d, e, f, g, aa, Concordia duarum specierum]</p>
      <p xml:id="CICNM20082">7. DE SPECIEBUS DIAPASON</p>
      <p xml:id="CICNM20083">Prima vero species diapason est a lychanos hypaton ad paranete
        diezeugmenon. Constat autem ex prima specie diapente et ex prima specie diatessaron
        superius, ut lychanos hypaton ad mesen et mese ad paranete diezeugmenon. Hoc est
        exemplum:</p>
      <p xml:id="CICNM20084">[Ciconia, 246,2; text: Prima species diapason, D, a, d, prima species
        diapente, prima species diatessaron]</p>
      <p xml:id="CICNM20085">Secunda species diapason est ab hypate meson ad nete diezeugmenon.
        Constat autem ex secunda specie diapente et ex secunda specie diatessaron superius, ut
        hypate meson ad paramesen et paramese ad nete diezeugmenon, hoc modo:</p>
      <p xml:id="CICNM20086">
        <pb n="[248]"/>[Ciconia, 248,1; text: Secunda species diapente, secunda species diatessaron,
        E, [sqb], e, Secunda species diapason] <figure>
          <graphic url="/images/CICNM2_02GF.gif"/>
        </figure></p>
      <p xml:id="CICNM20087">Tertia species diapason est a parhypate meson ad trite hyperboleon.
        Constat autem ex tertia specie diapente et ex tertia specie diatessaron superius, ut
        parhypate meson ad trite diezeugmenon et trite diezeugmenon ad trite hyperboleon, hoc
        modo:</p>
      <p xml:id="CICNM20088">[Ciconia, 248,2; text: tertia species diapente, tertia species
        diatessaron, F, c, f, Tertia species diapason]</p>
      <p xml:id="CICNM20089">Quarta species diapason est a lychanos meson ad paranete hyperboleon.
        Constat enim ex quarta specie diapente et ex quarta specie diatessaron, que est et prima,
        superius, ut lychanos meson ad paranete diezeugmenon et paranete diezeugmenon ad paranete
        hyperboleon, hoc modo:</p>
      <p xml:id="CICNM20090">
        <pb n="[250]"/>[Ciconia, 250,1; text: Quarta species diapason, G, d, g, quarta species
        diapente, quarta species diatessaron]</p>
      <p xml:id="CICNM20091">Quinta species diapason est a mese ad proslambanomenos. Constat autem
        ex prima specie diapente et ex prima specie diatessaron inferius, ut mese ad lychanos
        hypaton et lychanos hypaton ad proslambanomenos, hoc modo:</p>
      <p xml:id="CICNM20092">[Ciconia, 250,2; text: prima species diatessaron, prima species
        diapente, A, d, a, Quinta species diapason]</p>
      <p xml:id="CICNM20093">Sexta species diapason est a paramese ad hypate hypaton. Constat vero
        ex secunda specie diapente et ex secunda specie diatessaron inferius, ut paramese ad hypate
        meson et hypate meson ad hypate hypaton, hoc modo:</p>
      <p xml:id="CICNM20094">
        <pb n="[252]"/>[Ciconia, 252,1; text: secunda species diatessaron, secunda species diapente,
        B, E, [sqb], Sexta species diapason] <figure>
          <graphic url="/images/CICNM2_03GF.gif"/>
        </figure></p>
      <p xml:id="CICNM20095">Septima species diapason est a trite diezeugmenon ad parhypate hypaton.
        Constat autem ex tertia specie diapente et ex tertia specie diatessaron inferius, ut trite
        diezeugmenon ad parhypate meson et parhypate meson ad parhypate hypaton, hoc modo:</p>
      <p xml:id="CICNM20096">[Ciconia, 252,2; text: tertia species diatessaron, tertia species
        diapente, C, f, c, Septima species diapason]</p>
      <p xml:id="CICNM20097">Octava species diapason est a paranete diezeugmenon ad lychanos
        hypaton. Constat autem ex quarta specie diapente et ex quarta specie diatessaron, <pb
          n="[254]"/>que est et prima, inferius, ut paranete diezeugmenon ad lychanos meson et
        lychanos meson ad lychanos hypaton, hoc modo:</p>
      <p xml:id="CICNM20098">[Ciconia, 254; text: Quarta species diatessaron, Quarta species
        diapente, D, G, d, Octava species diapason]</p>
      <p xml:id="CICNM20099">Hec vero octava species est illa diapason quam in primo libro diximus
        dulciorem et suaviorem esse cunctis consonantiis. Hec est illa species cuius pre nimia
        dulcedine corda infantium et senum congaudent. Hec est illa cuius cantus figuram habet
        cantilenarum vite eterne. Hec est illa que in cantibus si sola processerit dulcis est, si
        per diapason multiplicatur dulcior, si cum organo cantatur dulcissima.</p>
      <p xml:id="CICNM20100">
        <pb n="[256]"/>8. DE SPECIEBUS DIATESSARON QUI VIDENTUR TUM INFERIORES, TUM SUPERIORES, TUM
        COMUNES, TUM EXCELLENTES</p>
      <p xml:id="CICNM20101">Quatuor enim sunt species diatessaron que aliquando inferiores,
        aliquando superiores, aliquando vero comunes, aliquando excellentes esse videntur. Nam
        inferiores proprie sunt in plagalibus, ut lychanos hypaton ad proslambanomenos, et hypate
        meson ad hypate hypaton, et parhypate meson ad parhypate hypaton, et lychanos meson ad
        lychanos hypaton. Superiores proprie sunt in autentis, ut paranete diezeugmenon ad mesen, et
        nete diezeugmenon ad paramesen, et trite hyperboleon ad trite diezeugmenon, et paranete
        hyperboleon ad paranete diezeugmenon. Comunes vero sunt in autentis et in plagalibus, ut
        lychanos meson ad lychanos hypaton, et mese ad hypate meson, et trite diezeugmenon ad
        lychanos meson. Excellentes sunt, quia excellunt supra species diapason in compositione, ut
        paranete hyperboleon ad paranete diezeugmenon. Hec vero est prima species diatessaron
        excellens supra primam speciem diapason, ex qua fit autentus protus. Secunda species
        diatessaron excellens est a nete hyperboleon ad nete diezeugmenon supra secundam speciem
        diapason, ex qua fit autentus deuterus. Tertia species diatessaron est excellens a trite
        synemenon superacutum ad trite hyperboleon supra tertiam speciem diapason, ex qua fit
        autentus tritus. Quarta species diatessaron est excellens ut dd superacutum ad nete
        hyperboleon supra quartam speciem diapason, ex qua fit autentus tetrardus. Inter superiores
        vero et inferiores species diatessaron quatuor sunt species diapente, que semper comunes
        sunt in autentis et in plagalibus. Nam prima est a mese ad lychanos hypaton in autento proto
        et eius plagali. Secunda a paramese ad hypate meson in autento deutero et eius plagali.
        Tertia a trite diezeugmenon ad parhypate meson in autento trito et eius plagali. Quarta a
        paranete diezeugmenon ad lychanos meson in autento tetrardo et eius plagali.</p>
      <p xml:id="CICNM20102">
        <pb n="[258]"/>9. DE INTERRUPTIONIBUS SPECIERUM</p>
      <p xml:id="CICNM20103">Omnis species diatessaron duobus modis interrumpitur. Omnis species
        diapente tribus modis interrumpitur. Omnis species diapason sex modis interrumpitur.
        Interruptiones vero harum specierum semper aut interius, aut superius, aut inferius variis
        modis progrediuntur in cantibus, ut superius retulimus.</p>
      <p xml:id="CICNM20104">10. DE DIVERSIS NOMINIBUS SPECIERUM</p>
      <p xml:id="CICNM20105">Omnis species aut est principalis, aut terminalis, aut propria, aut
        comunis, aut simplex, aut composita, aut apposita, aut preposita, aut supposita, aut
        interposita, aut continua, aut coniuncta, aut disiuncta, aut coniunctiva, aut constitutiva,
        aut mixta, aut interrupta, aut aggregata, aut disgregata, aut dura, aut acuta, aut gravis,
        aut intensa, aut remissa. Has vero diversitates nominum auctores invenerunt. Quare autem his
        nominibus nuncupentur ostendamus. Principalis species est que principium facit. Terminalis
        est que terminum facit. Propria est aut in autentis aut in eorum plagalibus. Comunis est ea
        que in utrisque consistit. Simplex est que sola per se constat. Composita est cui componitur
        altera vel que in duas intelligibiles species potest dividi. Apposita est ea que apponitur
        super alteram, ut diatessaron supra diapason. Preposita est cui supraponitur aliquid minus
        quam diatessaron. Supposita est cui supponitur aliquid minus quam diatessaron. Interposita
        est quando diatessaron vel diapente interponitur in diapason. Continua est que constat in
        uno intervallo. Coniuncta est que se coniungit alteri. Disiuncta est que se disiungit per
        intervalla. Coniunctiva est quando diapente coniungitur cum diatessaron, <pb n="[260]"
        />diapente inferius, diatessaron superius. Constitutiva est cum diatessaron supra diapente
        constitutionem facit sue diapason inferius. Mixta est que particulatim conficitur ex duabus.
        Interrupta est que interrumpitur. Aggregata est cum voces in uno intervallo coadunantur.
        Disgregata est cum voces separantur. Dura est quando diatessaron per thesin in finem
        semitonium habet. Acuta est que fit in acutis vocibus. Gravis que in gravibus. Intensa est
        que fit per arsin. Remissa per thesin. De ordinibus specierum ea que nunc usque prolata sunt
        sufficiant, iam nunc ad originem modorum eas transferamus. Nam tanta est virtus harum
        specierum ut non modus, non cantus, nullaque proprietas cantilenarum absque eis fieri
        possit.</p>
      <p xml:id="CICNM20106">11. DE MODIS, TROPIS, TONIS</p>
      <p xml:id="CICNM20107">Boetius: Ex diapason consonantie speciebus existunt hi qui appellantur
        modi, quos eosdem tonos vel tropos nominant. Ubaldus: Modi tonorum sunt species modulantium
        ex tonorum genitura prodeuntes, unde et nomen acceperunt. In commento Boetii: Tropi autem
        sunt constitutiones in totis vocum ordinibus vel gravitate vel acumine differentes.
        Constitutio vero est plenum veluti modulationis corpus ex consonantiarum coniunctione
        consistens quale est diapason vel diapason et diatessaron vel bis diapason. Item modi
        tonorum tropi, modi, toni dicti sunt. Tropus autem de greco in latinum conversio dicitur.
        Iccirco quod excepta sua proprietate alter in alterum convertitur. Modi etiam dicti sunt, eo
        quod unusquisque troporum proprium modum teneat, nec mensuram excedat. Toni vero ideo
        dicuntur quod, exceptis semitoniis suis, ipsi omnes comuni mensura sint, siquidem facta una
        constitutione que texatur <pb n="[262]"/>duplis, triplis, quadruplis, sesqualteris, ac
        sesquitertiis cum quindecim nervorum vocibus interiectis.</p>
      <p xml:id="CICNM20108">12. DE ADDITAMENTO QUATUOR TONORUM AD OCTO</p>
      <p xml:id="CICNM20109">Beda: Fuere quidam qui octonos sumpsisse numerum arbitrati sunt a novem
        musis, quas poete fingunt esse filias Iovis. Videlicet, ut octo congruerent his octonis,
        nona autem ad discernendas cantilenarum esset differentias. Que non inter tonorum numerum
        dicitur deputari, sed ob inventiones nomine censeri. Ut ceu in adverbio cetere redundant
        partes ita quoque in hac cetere dissonantie que multimodas habent varietates. Excitere
        etenim nonnulli cantores, qui quasdam esse antiphonas que nulli earum regule possint aptari
        asserverunt. Unde pius Augustus paterque patrie nostre imperator Karolus quatuor augeri
        iussit quorum nomina sunt hec: Anan, nonoeane, noannoeane, noeane. Et quia gloriabantur
        greci suo se ingenio octo indemptos esse tonos maluit ille duodenarium adimplere numerum.
        Tunc demum greci possent ut nobis esse comunes et eorum habere contubernium philosophia cum
        latinorum et ne forte inferiori invenirentur gradu, itidem quatuor ediderunt quorum hic
        prescribere censui litteraturam: Neno cene anno, noe anno, anno, annes. Qui tamen toni
        modernis temporibus inventi tam latinorum quam grecorum, licet litteraturam inequalem
        habeant tamen semper ad priores octo eorum revertitur modulatio. Et sicuti nemo
        grammaticorum octo partes <pb n="[264]"/>grammatice ampliare valet ut plures addat partes
        ita nec quisquam valet tonorum ampliare magnitudinem. Quamobrem nisi falsos et vane glorie
        cupidos, non necesse est monumenta priorum relinquere patrum et illius incurrere sermonis,
        ne transgrediaris terminos antiquos quos posuerunt patres tui. Maxime cum ad hoc tempus quo
        hi reperti sunt omnis ordo tam romane quamque grece ecclesie in antiphonis, responsoriis,
        offertoriis, comunionibus, per hos priores decurrerit tonos. Etenim quidam interrogatus
        grecus ipsi quatuor modi quos invenerunt latini, quid in latina lingua significarent
        interpretarentur respondit se eos nescire interpretari sed esse apud eos letantis
        interiectiones et adiunxit. Huiusmodi inquiens in nostra lingua videntur habere
        consimilitudinem qualem arantes, sive angarias minantes exprimere solent, excepto tantummodo
        quod letantis sit vox. Igitur octo modorum scientia sufficiat cantoribus, eo quod omnia
        superflua auctores abicienda omne docuerunt.</p>
      <p xml:id="CICNM20110">13. DE MODIS UNDE ORIGINEM SUMPSERUNT</p>
      <p xml:id="CICNM20111">Octo enim prediximus esse species diapason, de quibus octo modi tonorum
        originem sumpserunt, ut Bernardus refert. Ex prima namque et quinta oritur autentus protus
        et plagis proti. Ex secunda et sexta autentus deuterus et plagis deuteri. Ex tertia et
        septima autentus tritus et plagis triti. Ex quarta et octava autentus tetrardus et plagis
        tetrardi. Quorum modorum figuras depingimus cum eisdem speciebus et diapasonibus ac eorundem
        cantibus, hoc modo:</p>
      <p xml:id="CICNM20112">
        <pb n="[266]"/>[Ciconia, 266; text: prima species diapason, diapason autenti proti, t, s, D,
        E, F, G, a, [sqb], c, d, autentus protus] <figure>
          <graphic url="/images/CICNM2_04GF.gif"/>
        </figure></p>
      <p xml:id="CICNM20113">
        <pb n="[268]"/>[Ciconia, 268; text: quinta species diapason, diapason plagis proti, t, s, A,
        B, C, D, E, F, G, a] <figure>
          <graphic url="/images/CICNM2_05GF.gif"/>
        </figure></p>
      <p xml:id="CICNM20114">
        <pb n="[270]"/>[Ciconia, 270; text: secunda species diapason, diapason autenti deuteri, s,
        t, E, F, G, a, [sqb], c, d, e, autentus deuterus] <figure>
          <graphic url="/images/CICNM2_06GF.gif"/>
        </figure></p>
      <p xml:id="CICNM20115">
        <pb n="[272]"/>[Ciconia, text: sexta species diapason, diapason plagis deuteri, s, t, B, C,
        D, E, F, G, a, [sqb]] <figure>
          <graphic url="/images/CICNM2_07GF.gif"/>
        </figure></p>
      <p xml:id="CICNM20116">
        <pb n="[274]"/>[Ciconia, 274; text: tertia species diapason, diapason autenti triti, t, s,
        F, G, A, [sqb], c, d, e, f, autentus tritus] <figure>
          <graphic url="/images/CICNM2_08GF.gif"/>
        </figure></p>
      <p xml:id="CICNM20117">
        <pb n="[276]"/>[Ciconia, 276; text: septima species diapason, diapason plagis triti, t, s,
        C, D, E, F, G, a, [sqb], c] <figure>
          <graphic url="/images/CICNM2_09GF.gif"/>
        </figure></p>
      <p xml:id="CICNM20118">
        <pb n="[278]"/>[Ciconia, 278; text: quarta species diapason, autentus tetrardus, t, s, G, a,
        [sqb], c, d, e, f, g] <figure>
          <graphic url="/images/CICNM2_10GF.gif"/>
        </figure></p>
      <p xml:id="CICNM20119">
        <pb n="[280]"/>[Ciconia, 280; text: octava species diapason, diapason plagis tetrardi, t, s,
        D, E, F, G, a, [sqb], c, d] <figure>
          <graphic url="/images/CICNM2_11GF.gif"/>
        </figure></p>
      <p xml:id="CICNM20120">14. DE MODIS TONORUM QUOT SINT</p>
      <p xml:id="CICNM20121">Igitur octo sunt modi tonorum, sicut octo sunt species diapason, per
        quos omnis cantilena discurrit. Ex quibus quatuor sunt auctorales et quatuor subiugales.
        Auctorales autem greci autenticos vocant. Subiugales vero plagales nominant. Igitur autentus
        protus grece latine primus auctoralis dicitur. Nam <pb n="[282]"/>ideo auctoralis eo quod
        auctoritate sit plenus, et ceteri. Plagis eius, id est subiugalis vel lateralis vel minor
        vel pars eiusdem modi. Autentus deuterus grece latine secundus auctoralis dicitur. Plagis
        eius, id est subiugalis vel lateralis vel minor vel pars eiusdem modi. Autentus tritus grece
        latine tertius auctoralis dicitur. Plagis eius, id est subiugalis vel lateralis vel minor
        vel pars eiusdem modi. Autentus tetrardus grece latine quartus auctoralis dicitur. Plagis
        eius, id est subiugalis vel lateralis vel minor vel pars eiusdem modi.</p>
      <p xml:id="CICNM20122">15. ITEM DE MODIS</p>
      <p xml:id="CICNM20123">Hieronymus: Autentus protus, id est auctoritas prima. Plagi protus,
        filius primi. Autentus deuterus, auctoritas secunda. Plagi deuterus, filius secundi.
        Autentus tritus, auctoritas tertia. Plagi tritus, filius tertii. Autentus tetrardus,
        auctoritas quarta. Plagi tetrardus, filius quarti. Item Hieronymus: Greci natura in omnibus
        certissimi introitus et exitus musice discipline dantes seriem gesserunt. In eorum lingua
        sortita nomina habentur hec: Autentus protus, auctoritas prima. Plagi protus filius primi.
        Veluti quodammodo de celsa puppi navis pater vociferans intonaret: None noeane. Et filius e
        contra ex altera parte de prora navis respondens insonaret: Noe agis, hoc modo:</p>
      <p xml:id="CICNM20124">[Ciconia, 282; text: none noeane, noe agis, F, C]</p>
      <p xml:id="CICNM20125">
        <pb n="[284]"/>Sic et autentus deuterus, id est auctoritas secunda, et reliqui. Item
        Hieronymus: Autentus enim dici potest exemplar. Unde antiquos codices autenticos nuncupamus
        et plagi latus, sicut etiam plagas mundi vocamus.</p>
      <p xml:id="CICNM20126">16. DE FINALIBUS VOCIBUS</p>
      <p xml:id="CICNM20127">Bernardus: Finales autem voces sunt lychanos hypaton, hypate meson,
        parhypate meson, lychanos meson. Omnis ergo proti et subiugalis eius, id est primi et
        secundi toni melodia, lychanos hypaton auctoritate regitur ac finitur. Deuteri vero
        eiusdemque subiugalis, id est tertii ac quarti, hypate meson regitur ac finitur. Tritus cum
        suo subiugali, id est quintus cum sexto, parhypate meson regitur et finitur. Tetrardus cum
        suo subiugali, id est septimus et octavus, lychanos meson sono regitur et finitur. Et hec
        est eorum regula ad quodlibet melum inchoandum, ut nec supra quintum superiorem nec infra
        quintum inferiorem locum aliquando incipiant, sed inter eas octavas voces vel aliquando
        novem initia sua cohibeant. Igitur propter autenticas elevationes et plagales depositiones
        finales voces modorum et plagalium statute sunt in lychanos hypaton et hypate meson et
        parhypate meson et lychanos meson. Nam plage proti deuteri et triti aliquando in mese et
        paramese et trite diezeugmenon necessario finiuntur, ut Guido refert.</p>
      <p xml:id="CICNM20128">17. DEMONSTRATIO QUOD SI HEC ARS PENURIAM PATITUR, ARS NON EST</p>
      <p xml:id="CICNM20129">Hec autem necessitas que a Guidone facta est penuria a nobis visa est.
        Si vero hec ars penuriam aliquam patitur igitur ars non est. Maxime cum ars dicta sit ab
        artando vel a constringendo, eo quod constringat se ceteris et firmissimis regulis, ut
        Remigius refert. Varro: Ubi enim ars deficit, succedit auctoritas, vel ut succedat
        auctoritas necesse est. Igitur ut hec ars nullam penuriam patiatur et quatuor finales voces
        et proprietas specierum observetur, addimus inter <pb n="[286]"/>proslambanomenos et hypate
        hypaton synemenon unum. Addimus et tetracordum unum sub gravium litterarum nuper nobis a Deo
        datum grecis litteris insignitum, hoc modo:</p>
      <p xml:id="CICNM20130">[Ciconia, 286; text: delta, e, fi, gama, [Delta], E, [Phi],
        [Gamma]]</p>
      <p xml:id="CICNM20131">Divisiones vero harum litterarum in monocordo cum de tetracordis
        tractavero aperiam; nunc autem ad tonos redeamus.</p>
      <p xml:id="CICNM20132">18. DE TONIS MODORUM</p>
      <p xml:id="CICNM20133">Bernardus: Toni vero modorum pertinentes ad introitus et comuniones et
        responsoria et antiphonas et invitatoria per consuetam modulationem Gloria Patri satis
        possunt discerni.</p>
      <p xml:id="CICNM20134">19. DE ORDINIBUS MODORUM PER SPECIES</p>
      <p xml:id="CICNM20135">Bernardus: Finales voces date sunt. Nunc conemur ordinem modorum per
        species aperire, qualiter unusquisque autentus vel suus plagis a suo finali progrediens
        iterum ad eundem redeat, licet supra vel infra in varios se sonos protendat. Nam multi
        fuerunt qui composuerunt ordinem horum modorum absque lege specierum, et ideo eorum regula
        non ad plenum patefacta semper ipsi et eorum discipuli vacui remanserunt. Unde placuit
        secundum Bernardum ut species, que sunt quasi musicales epule, componant et ordinent
        troporum ordinem.</p>
      <p xml:id="CICNM20136">
        <pb n="[288]"/>20. DE AUTENTIS ET PLAGALIBUS EX QUIBUS SPECIEBUS CONSTENT</p>
      <p xml:id="CICNM20137">Bernardus: Autentus protus constat ex prima specie diapente et ex prima
        specie diatessaron superius. Subiugalis eius ex eadem specie diapente et ex eadem specie
        diatessaron inferius, quod autem dico tale est: Primus tonus a suo finali, id est lychanos
        hypaton, habet licentiam ascendendi in diapente, hoc est in mese. A mese in paranete
        diezeugmenon, que est prima species diatessaron, constans ex tono semitonio et tono.
        Secundus vero tonus, qui dicitur eius subiugalis, in eadem diapente ascendit. Sed descendit
        per eandem speciem diatessaron inferius per tonum ac semitonium et tonum a lychanos hypaton
        in proslambanomenos. Et protus quidem aliquando unum tonum licenter super diatessaron
        admittit, sicut et ceteri autentici preter deuterum, qui semitonium tantum assumit. Idem
        protus infra finalem descendit in sonum sibi vicinum, aliquando in tertium, numquam vero in
        quartum preter indifferens et prosaicus cantus. Similiter et tres autenti iuxta ordinem
        suorum finalium. Autentus deuterus constat ex secunda specie diapente et secunda specie
        diatessaron superius. Subiugalis eius ex eadem specie diapente et eadem specie diatessaron
        inferius. Autentus tritus constat ex tertia specie diapente et ex tertia specie diatessaron
        superius. Subiugalis eius ex eadem specie diapente et eadem specie diatessaron inferius.
        Autentus tetrardus constat ex quarta specie diapente et ex quarta specie diatessaron
        superius, que est et prima. Subiugalis eius ex eadem specie diapente et eadem specie
        diatessaron inferius.</p>
      <p xml:id="CICNM20138">21. DE TONO SUBIUGALI ET AUCTORALI QUOMODO DIFFERUNT</p>
      <p xml:id="CICNM20139">Bernardus: Omnis tonus subiugalis eandem habet diapente et diatessaron
        quam autenticus eius. Differunt autem in hoc quod autenticus diatessaron habet supra
        diapente, subiugalis vero infra.</p>
      <p xml:id="CICNM20140">
        <pb n="[290]"/>22. DE AUTENTICO ET PLAGALI ELEVATIONE ET DEPOSITIONE</p>
      <p xml:id="CICNM20141">Bernardus: Omnis autenticus a suo finali licenter in nonum sonum
        ascendit, non quod semper id eveniat, sed quod hec eius sit scandendi potestas. Et necnon in
        sibi vicinum et aliquando in tertium, ut supra etiam aliquid tetigimus, descendat.
        Subiugalis vero eius in quintum locum ascendat, in quartum autem, necnon et quandoque in
        quintum descendat. Et ex hoc facilis sit cognitio autentici vel sui subiugalis.</p>
      <p xml:id="CICNM20142">23. DE MINORIBUS CANTIBUS</p>
      <p xml:id="CICNM20143">Bernardus: Quid de his sit sentiendum, qui nec ad diapente pertingunt,
        vel supra diapente diatessaron minime habent, sed nec inferius ad diatessaron pertingunt,
        vel diatessaron quid inferius habent et supra diapente aliquid, non tamen usque ad
        diatessaron ascendunt? Talis enim ordo super his nobis est observandus. Si quis cantus a
        finali suo ad diapente non pertingit, nec diatessaron inferius habet, pro sui brevitate vel
        imperfectione solemus eum subiugali designare, ut antiphona Spiritus Domini super me.</p>
      <p xml:id="CICNM20144">
        <pb n="[292]"/>24. DE COMUNIBUS CANTIBUS</p>
      <p xml:id="CICNM20145">Bernardus: Si quis cantus qui ad diapente quidem pervenit et nec supra
        nec infra diatessaron habet, quia diapente amborum comunis est, cantus quoque comunis sit,
        ita tamen ut eorum alteri tribuatur cuius et frequentior usus habetur, preter eum qui bis
        vel ter saltus diapente assumit, etiam si plagalem depositionem remisserit.</p>
      <p xml:id="CICNM20146">25. DE AUTENTICIS CANTIBUS</p>
      <p xml:id="CICNM20147">Bernardus: Si quis cantus ultra diapente aliquid minus quam diatessaron
        superius ascendit nec inferius diatessaron habet, cantus ille autenticus erit. Item ipse: Si
        quis cantus supra diapente et infra diatessaron vel diapente habuerit, autenticus erit.
        Item: Si quis cantus supra vel infra diapason minus aliquid quam diatessaron habuerit,
        autenticus erit. Item: Si quis cantus supra vel infra diapason diatessaron vel diapente
        habuerit, autenticus erit. Item: Si quis cantus autenticam inceptionem et distinctiones
        habuerit, et postea plagalem depositionem remisserit, autenticus erit, ut antiphona Cum
        vidissent turbe. Item: Si quis cantus plagalem inceptionem et distinctionem habuerit, et
        postea autenticam elevationem intenserit, autenticus erit. Item: Si quis cantus supra suum
        diapason in qualibet corda usque ad quintamdecimam elevationem habuerit, autenticus
        erit.</p>
      <p xml:id="CICNM20148">
        <pb n="[294]"/>26. DE PLAGALIBUS CANTIBUS</p>
      <p xml:id="CICNM20149">Bernardus: Si quis cantus sub diapente inferius diatessaron habuerit,
        subiugalis est. Item: Si quis cantus ultra diapente tonum habuerit et inferius diatessaron
        vel diapente remisserit, subiugalis erit.</p>
      <p xml:id="CICNM20150">27. DE COMPOSITIONE CANTUUM</p>
      <p xml:id="CICNM20151">Illud autem de compositione cantuum sciendum est, ut in commento Boetii
        reperitur, quod auctores musice post datas symphonias ad exemplum symphoniarum composuerunt
        cantus, et ex arbitrio ad graviorem vel acutam partem tum limam, tum triemitonium, tum unam
        tum duas sesquioctavas habitudines addiderunt, ut cantus abundaret in pulcritudine et
        prolixitate. Item in symphoniis: Prima symphonia diatessaron est, que quatuor cordis
        constat; eius cantus tetracordum vocatur. Secunda symphonia est diapente, que quinque cordis
        constat; eius cantus pentacordum vocatur. Cui si additur superius vel inferius una vox
        exacordum cantus vocatur; si autem due, eptacordum. Tertia symphonia est diapason, que octo
        cordis constat; eius cantus ogdoacordum vocatur. Cui si additur una vox eneacordum; si due,
        decacordum vocatur. Quarta symphonia diapason diatessaron est, que undecim cordis constat;
        eius cantus endecacordum vocatur. Quinta symphonia diapason diapente est, que constat
        duodecim cordis; eius cantus duodecacordum vocatur. Cui si additur una vox tritedecacordum;
        si due, tetradecacordum vocatur. Sexta symphonia est bis diapason, que quindecim cordis
        constat; eius cantus quindecacordum vocatur. Hic vero modus est ultra quem nec cantus
        protenditur nec ante diatessaron componitur. Nam sicut ante diatessaron et post bis diapason
        non est symphonia, que antecedat vel succedat, sic cantus non dicitur ante diatessaron vel
        post bis diapason. Et ideo quia in symphoniis prima est diatessaron, ultima bis diapason,
        cantus non dicitur minor quatuor cordis nec abundare ultra quindecim potest. Sciendum est
        etiam quod omnis cantus <pb n="[296]"/>aut est imperfectus, aut perfectus, aut perfectus et
        plusquamperfectus. Nam imperfectus est qui non implet modum suum, id est diapason, perfectus
        qui implet. Perfectus et plusquamperfectus qui superat, aut superius aut inferius.</p>
      <p xml:id="CICNM20152">28. DE ORDINIBUS CANTUUM</p>
      <p xml:id="CICNM20153">Omnis cantus aut est prosaicus, aut metricus, aut differens, aut
        indifferens, aut comunis. Prosaicus est multis verbis et sillabis abundans, ut in
        processionalibus, antiphonis, et in melodiis sequentiarum, et in prolixioribus responsoriis.
        Nam huius finis et principia et distinctiones necnon ascensiones et depositiones in
        preceptis artis musice constringuntur, ut antiphona Isti sunt sancti qui habebant loricas.
        Metricus vero est qui non abundat multis neumis, sed quasi scandens verbis cum neumis, ut
        antiphona Virgo Dei genitrix. Item antiphona Novit Dominus et reliqui. Differens autem
        cantus est in autentis qui habet autenticam elevationem et caret plagali depositione, ut
        antiphona Gloria tibi trinitas. Similiter differens est in plagalibus qui assumit plagalem
        depositionem et caret autentica elevatione, ut antiphona O sapientia, O rex glorie.
        Indifferens vero est qui assumit autenticam elevationem et capit plagalem <pb n="[298]"
        />depositionem, ut Graduale Anima nostra. Comunis est qui componitur ex comuni specie
        diatessaron vel diapente, ut antiphona Prophete predicaverunt.</p>
      <p xml:id="CICNM20154">29. DE GENERIBUS MELORUM IN CANTIBUS</p>
      <p xml:id="CICNM20155">Boetius refert tria esse genera melorum, id est, diatonicum,
        chromaticum, et enarmonicum, per que omnis cantus componitur. Nam diatonicum genus est in
        tonis et semitoniis, chromaticum in triemitoniis, enarmonicum in diesibus et ditonis et
        diatessaron et diapente et diapason. Igitur omnis cantus componitur aut ex uno genere, aut
        ex duobus, aut ex tribus.</p>
      <p xml:id="CICNM20156">30. DE CANTU QUID SIT</p>
      <p xml:id="CICNM20157">Ysidorus: Cantus est inflexio vocis. Nam sonus directus est. Precedit
        autem sonus cantum. Item ipse: Prior enim est sonus cantu, quia suavitas cantilene ad sonum
        vocis, non sonus pertinet ad suavitatem. Ac per hoc, utrumque simul sunt. Sed ille ad quem
        pertinet cantus prior est, id est sonus. Hieronymus: Cantus est inflexio vocis et modulatio,
        dictus a canendo a peritia artis musice. Ortus quoque suus atque compositio ex accidentibus
        tonis et semitoniis demonstratur in acuto sono et gravi et circumflexo. Ex pedibus denique
        sillabarum ostenditur in brevi et longa. De accidentibus toni oritur figura, id est nota,
        que dicitur neuma. Si ipsa simplex fuerit et brevis facit unum punctum. Si autem longa
        fuerit erit producta. Sed hic punctus tribus modis ostenditur, id est brevi et longa et
        gravi supposito. Similiter et longa tribus modis ostenditur, id est in brevi et longa atque
        circumflexa. Componuntur denique tam in elevatione quam in descensu. Aliquando ex duabus
        vocibus, aliquando ex tribus, aliquando ex quatuor vel quinque vel sex usque ad septem vel
        octo, ut est Commovisti vel Alleluia Beatus vir Sanctus Martinus. <pb n="[300]"/>Et quando
        reverse fuerint in descensu per eiusdem modulationis cantum, perveniunt ad quintum gradum
        vel sextum, qui est acquisitus, ut est Valeat falanx nostra. Sepe veniunt in compositione
        aliquando ex brevi et longa, ut est In his ergo diebus, vel ex brevi et reliqua, ut est
        Circumdederunt me, aliquando ex gravi et longa, ut Tertia dies est quo hec facta sunt,
        aliquando ex producta et circumflexa, ut est Euge. Nota que dicitur tremula ex tribus
        gradibus componitur, id est ex duabus brevibus et acuto, ut est Ex ore infantium. Et alia
        nota dicitur coagulata ex tribus accentibus ostenditur, id est ex duobus acutis et
        supposito, ut est Beati estis sancti Dei omnes. Et illa que est triangulata ex tribus
        brevibus constat, et aliquando venit ipsa tribus brevibus et supposita gravi et excipitur a
        longa, ut est Loquetur Dominus. Item Ysidorus: Circumflexus sonus est qui ex acuto et gravi
        constat. Incipiens enim ab acuto in gravi desinit atque ita dum ascendit vel descendit
        circumflexus efficitur. Igitur omnis vocum processus aut est intensus aut remissus aut
        circumflexus. Intensus est de gravi in acuto, ut antiphona Precursor. Remissus est de acuto
        in gravi, ut Comunio Omnes qui. Circumflexus qui de utrisque efficitur, ut Offertorio
        Domine, et ceteri similes.</p>
      <p xml:id="CICNM20158">
        <pb n="[302]"/>31. DE ADDISCENDO CANTU</p>
      <p xml:id="CICNM20159">Si quis cantum musice scire cupit, primum quidem investigare opportet
        in monocordo et in cantu positionem ordinem et figuras septem litterarum gravium, acutarum,
        et superacutarum, que sunt in lineis et in superlineis cum ordinatis coloribus suis. Deinde
        coniunctiones vocum. Post hec unum e duobus eligat. Aut computum, ut Guidoniste, aut
        monocordum, qui numquam <pb n="[304]"/>fallit, ut bonus magister. Ad hoc etiam cantus
        consonantiarum et specierum maximum prestant intellectum. Igitur, prudens lector, post
        agnitionem litterarum et vocum coniunctiones modo in computum, modo in monocordum, modo in
        cantus consonantiarum et specierum operam det, ita ut ab exercitio numquam cesset, donec
        ignotos cantus ut notos suaviter cantet, ut Guido refert.</p>
      <p xml:id="CICNM20160">
        <pb n="[306]"/>[Ciconia, 306; text: Tonus. Semitonium. Ditonus. Semiditonorum. Diapente. Et
        diatessaron. Symphonie et intente ac remisse pariter. Consonantia diapason modulatione
        consonat cantum. Prima species diatessaron. Secunda species diatessaron. Tertia species
        diatessaron. De diapente. Prima species diapente. Secunda species diapente. Tertia species
        diapente. Quarta species diapente. Encheridion, F, c, [rob]] <figure>
          <graphic url="/images/CICNM2_12GF.gif"/>
        </figure></p>
      <p xml:id="CICNM20161">
        <pb n="[308]"/>[Ciconia, 308; text: Alleluia. Principium ego sum et finis. Bernardus:
        diapente autenti proti. diapente autenti deuteri. diapente autenti triti. diapente autenti
        tetrardi. Duo karitatis precepta sunt. Tria sunt munera pretiosa. Nomen domini
        tetragramaton. Item Bernardus hebraice: Latine Joth: principium. He: iste. Vau: vita. Het:
        via. Et est sensus talis. Iste est principium vite et vie. c, F] <figure>
          <graphic url="/images/CICNM2_13GF.gif"/>
        </figure></p>
      <p xml:id="CICNM20162">Ysidorus: Tetragramaton nomen Domini apud hebreos scribitur nominibus
        quatuor litterarum in sese continens figuras, videlicet has quod gloriosum sive ineffabilem
        sonat.</p>
      <p xml:id="CICNM20163">32. DE CANTORIBUS</p>
      <p xml:id="CICNM20164">Amalarius: Cantores sunt laudatores Dei, quorum cantus ad eius laudes,
        ceteros excitat. Cantor enim est quasi bubulcus, qui iubilat bubum, ut hylarius trahant
        aratrum. Trahentibus bubum aratrum scinditur terra, quando cantores intimos anhelitus
        commoventes trahunt dulces sonos. Ysidorus: Cantor autem vocatur qui dulci voce modulatur
        cantum. Huius duo genera dicuntur in <pb n="[310]"/>musica, id est precentor et succentor.
        Precentor, quia vocem premittit in cantu. Succentor autem, qui subsequenter canendo
        respondet.</p>
      <p xml:id="CICNM20165">33. DE CANTU AUTENTI PROTI</p>
      <p xml:id="CICNM20166">Omnis cantus autenti proti preter prosaicum finem facit in lychanos
        hypaton. Inceptiones et distinctiones habet a mese usque in parhypate hypaton. Ascendit
        autem a finali usque ad octavam vocem et aliquando ad nonam et decimam. Descendit vero una
        et aliquando duabus.</p>
      <p xml:id="CICNM20167">34. DE CANTU PLAGIS PROTI</p>
      <p xml:id="CICNM20168">Omnis cantus plagis proti finem facit in lychanos hypaton, sicut
        autenticus eius. Inceptiones et distinctiones habet a parhypate meson usque in G. Ascendit
        autem ad quintam vocem et aliquando ad sextam. Descendit vero ad quartam et aliquando ad
        quintam necnon ad sextam, ut Graduale Ostende nobis Domine.</p>
      <p xml:id="CICNM20169">35. DE CANTU AUTENTI DEUTERI</p>
      <p xml:id="CICNM20170">Omnis cantus autenti deuteri preter prosaicum finem facit in hypate
        meson. Inceptiones et distinctiones habet a trite diezeugmenon usque in parhypate hypaton.
        Ascendit autem usque ad octavam et aliquando ad nonam et decimam. Descendit vero una et
        aliquando duabus.</p>
      <p xml:id="CICNM20171">36. DE CANTU PLAGIS DEUTERI</p>
      <p xml:id="CICNM20172">Omnis cantus plagis deuteri finem facit in hypate meson, sicut
        autenticus eius. Inceptiones et distinctiones habet a mese usque a parhypate hypaton et
        aliquando ad hypate hypaton, ut Offertorio Confortamini, etc. Ascendit autem ad quintam et
        aliquando ad sextam. Descendit vero ad quartam et aliquando ad quintam.</p>
      <p xml:id="CICNM20173">
        <pb n="[312]"/>37. DE CANTU AUTENTI TRITI</p>
      <p xml:id="CICNM20174">Omnis cantus autenti triti preter prosaicum finem facit in parhypate
        meson. Inceptiones et distinctiones habet a trite diezeugmenon usque ad parhypate meson et
        aliquando in lychanos hypaton, ut Graduale Exaltent eum. Ascendit autem usque ad octavam et
        aliquando ad nonam et decimam. Huius vero modi natura aliquando videtur contraria, aliquando
        autem non. Nam contraria videtur cum propter imperfectionem semitonii non deponitur, ut
        antiphona Ex quo omnia. Contraria vero non cum in plerisque cantibus in epogdoo vel lima
        descendit. In epogdoo, ut Graduale Bonum est confidere. In lima vero, ut supervenite Regem
        venturum Dominum, Venite adoremus, et ceteri similes.</p>
      <p xml:id="CICNM20175">38. DE CANTU PLAGIS TRITI</p>
      <p xml:id="CICNM20176">Omnis cantus plagis triti finem facit in parhypate meson, sicut
        autenticus eius. Inceptiones et distinctiones habet a mese usque ad parhypate hypaton.
        Ascendit autem ad quintam et aliquando ad sextam. Descendit vero ad quartam et aliquando ad
        quintam, ut Offertorio Os iusti.</p>
      <p xml:id="CICNM20177">39. DE CANTU AUTENTI TETRARDI</p>
      <p xml:id="CICNM20178">Omnis cantus autenti tetrardi preter prosaicum finem facit in lychanos
        meson. Inceptiones et distinctiones habet a paranete diezeugmenon usque ad <pb n="[314]"
        />parhypate meson. Ascendit autem ad octavam et aliquando ad nonam et decimam. Descendit
        vero tantummodo unam.</p>
      <p xml:id="CICNM20179">40. DE CANTU PLAGIS TETRARDI</p>
      <p xml:id="CICNM20180">Omnis cantus plagis tetrardi finem facit in lychanos meson, sicut
        autenticus eius. Inceptiones et distinctiones habet a trite diezeugmenon usque ad parhypate
        hypaton. Ascendit autem ad quintam et aliquando ad sextam. Descendit vero ad quartam et
        aliquando ad quintam.</p>
      <p xml:id="CICNM20181">41. DE PROPRIETATE CANTUUM</p>
      <p xml:id="CICNM20182">Omnis cantus habet hec tria: principium vel principia et distinctiones
        et constitutivas species suas.</p>
      <p xml:id="CICNM20183">42. DE INHERENTIIS VOCUM</p>
      <p xml:id="CICNM20184">Omnis vox inheret voci per tropicam vim, id est per melodiam troporum
        autenticorum vel plagalium.</p>
      <p xml:id="CICNM20185">43. DE DISTINCTIONIBUS</p>
      <p xml:id="CICNM20186">Referunt auctores distinctiones esse loca in quibus repausamus in
        cantu. Asserunt quoque tot fieri in cantibus distinctiones quot et principia, et tot
        principia quot et distinctiones in unoquoque modo, sive autenticus sive plagalis sit.
        Statuerunt etiam ut nullus cantus regularis ultra suum Seculorum amen nec principium faciat
        nec distinctionem habeat preter prosaicum. Quod si habuerit potius vox illa in pausatione
        erit quam in distinctione, ut Officium Rorate celi desuper in trite diezeugmenon. Igitur
        omnes distinctiones cantuum sunt pausationes sed non omnes pausationes distinctiones. In
        Musica sillabarum: Distinctio vero in musica est quantum de quolibet cantu continuatim usque
        ubi vox requieverit pronuntiatur. Guido: Autenti vero preter deuterum <pb n="[316]"
        />distinctiones supra se ad quintas voces faciunt. Deuterus autem ad sextam intendit. Plage
        namque proti vel triti ad tertias elevantur. Et plage siquidem deuteri vel tetrardi ad
        quartas elevantur.</p>
      <p xml:id="CICNM20187">44. DE INVENTORIBUS CORDARUM ET DE CORDIS</p>
      <p xml:id="CICNM20188">Opere autem pretium esse credimus, si non subtrahamus lectori qui
        auctores fuerunt, qui cordas musice invenerunt. Quorum prudentia non insimul nec uno modo
        sed variis et per varia tempora paulatim eas invenit. Denique Boetius ex Nichomachi Musica
        refert Mercurium Pythagoram quatuor cordarum esse inventorem, scilicet hypate, parhypate,
        lychanos, mese. In quibus simplicem principio fuisse musicam asseverat, ut tota in his
        nervis constaret, ideque usque ad Orpheum, qui fuit inventor musarum, duravit. Nam primus
        nervus et quartus diapason consonantiam faciebant. Medii vero ad se invicem tonum, atque ad
        extremos diapente et diatessaron resonabant. Erat autem in eis ea constitutio que est modo
        in proslambanomenos et lychanos hypaton et hypate meson et mese. Itaque hec musica illo in
        tempore enarmonicum concentum gerebat, que ditono et semiditono atque semitonio carebat et
        in diapason et diapente atque diatessaron tonoque nitebat. Post hec vero Toroebus Atis
        filius, qui fuit lydorum rex, adiunxit triten, que alio nomine paramese est vocata. Hec vero
        semper una fuit, sed ideo duo nomina habuit, quia sub duobus tetracordis semper militavit.
        Nam primum cum mese sub paranete et nete in synemenon tetracordo militavit, et ideo trite
        synemenon est nuncupata. Postea vero discenta est in tono et adhesit trite diezeugmenon et
        paranete et nete in diezeugmenon tetracordo. Nomen vero paramese recipit, eo quod pene mese
        se tono cessit. Samius autem Lycaon adiunxit trite diezeugmenon. Hiagnis Frix paranete
        diezeugmenon invenit. Terpander vero Lesbius nete diezeugmenon apposuit. Ptolomeus enim
        trite hyperboleon et paranete et nete repperit. Prophyrastus autem Periotes addidit ad
        graviorem partem hyparhypate quem alio nomine lychanos hypaton est vocata. Estieus
        Colophonius <pb n="[318]"/>parhypate hypaton posuit. Thymotheus vero Milesius hypate hypaton
        invenit. Boetius proslambanomenos adiunxit. Igitur sit recta descriptio de omnibus cordis
        cum auctoribus suis, hoc modo:</p>
      <p xml:id="CICNM20189">Ptolomeus: Trite hyperboleon et paranete et nete</p>
      <p xml:id="CICNM20190">Terpander Lesbius: Nete diezeugmenon</p>
      <p xml:id="CICNM20191">Hiagnis Frix: Paranete diezeugmenon</p>
      <p xml:id="CICNM20192">Samius: Trite diezeugmenon</p>
      <p xml:id="CICNM20193">Toroebus: Triten vel paramese</p>
      <p xml:id="CICNM20194">Mercurius Pythagoras: Hypate meson et parhypate et lychanos et mese</p>
      <p xml:id="CICNM20195">Prophyrastus: Lychanos hypaton</p>
      <p xml:id="CICNM20196">Estieus: Parhypate hypaton</p>
      <p xml:id="CICNM20197">Thymotheus: Hypate hypaton</p>
      <p xml:id="CICNM20198">Boetius: Proslambanomenos</p>
      <p xml:id="CICNM20199">45. DE INTERPRETATIONIBUS CORDARUM SECUNDUM BOETIUM</p>
      <p xml:id="CICNM20200">aa Nete hyperboleon, id est ultima excellentium.</p>
      <p xml:id="CICNM20201">g Paranete hyperboleon, id est subultima excellentium.</p>
      <p xml:id="CICNM20202">f Trite hyperboleon, id est tertia excellentium.</p>
      <p xml:id="CICNM20203">e Nete diezeugmenon, id est ultima disiunctarum.</p>
      <p xml:id="CICNM20204">d Paranete diezeugmenon, id est subultima disiunctarum.</p>
      <p xml:id="CICNM20205">c Trite diezeugmenon, id est tertia disiunctarum.</p>
      <p xml:id="CICNM20206">[sqb] Paramese, id est submedia.</p>
      <p xml:id="CICNM20207">d Nete synemenon, id est ultima coniunctarum.</p>
      <p xml:id="CICNM20208">c Paranete synemenon, id est subultima coniunctarum.</p>
      <p xml:id="CICNM20209">b Trite synemenon, id est tertia coniunctarum.</p>
      <p xml:id="CICNM20210">a Mese, id est media.</p>
      <p xml:id="CICNM20211">G Lychanos meson, id est index vel digitus mediarum.</p>
      <p xml:id="CICNM20212">F Parhypate meson, id est subprincipalis mediarum.</p>
      <p xml:id="CICNM20213">E Hypate meson, id est principalis mediarum.</p>
      <p xml:id="CICNM20214">
        <pb n="[320]"/>D Lychanos hypaton, id est index vel digitus principalium.</p>
      <p xml:id="CICNM20215">C Parhypate hypaton, id est subprincipalis principalium.</p>
      <p xml:id="CICNM20216">B Hypate hypaton, id est principalis principalium sub audis cordarum.
        Nam hec prima fuit semper ante quam proslambanomenos adderetur. Eratque cordarum gravissimum
        resonans sonum. Unde quidem sic interpretantur: hypate hypaton vocate sunt quasi maxime
        magnarum aut gravissime gravium.</p>
      <p xml:id="CICNM20217">A Proslambanomenos, id est acquisitus, quoniam post omnes hic additus
        est nervus, et ideo acquisitus dicitur. A quibusdam vero prosmelodos dicitur, id est corda
        ad melodiam adiuncta vel addita.</p>
      <p xml:id="CICNM20218">46. DE TETRACORDIS SECUNDUM BOETIUM</p>
      <p xml:id="CICNM20219">Boetius: Quinque tantum principalia tetracorda dicuntur esse. Primum
        atque gravissimum hypaton est, cuius princeps hypate hypaton, ultima hypate meson. Secundum
        vero meson, cuius est princeps hypate meson, extrema vero mese. Tertium synemenon, cuius est
        princeps mese, finalis nete synemenon. Quartum diezeugmenon, cuius est prima paramese, nete
        vero diezeugmenon extrema. Quintum vero est hyperboleon, cuius est quidem princeps nete
        diezeugmenon, ad nete vero hyperboleon terminatur extrema. De quibus omnibus sit plena
        descriptio, hoc modo:</p>
      <p xml:id="CICNM20220">
        <pb n="[322]"/>[Ciconia, 322; text: hypaton tetracordum, synemenon tetracordum, hyperboleon
        tetracordum, Primum, Tertium, Quintum, Secundum, Quartum, B, C, D, E, F, G, a, b, [sqb], c,
        d, e, f, g, aa, s, t, meson tetracordum, diezeugmenon tetracordum, Descriptio Tetracordorum
        secundum Boetium] <figure>
          <graphic url="/images/CICNM2_14GF.gif"/>
        </figure></p>
      <p xml:id="CICNM20221">47. DE INTERPRETATIONE EARUM</p>
      <p xml:id="CICNM20222">Boetius: Albinus autem, unus de auctoribus, eorum nomina latina
        oratione ita interpretatus est, ut hypatas principales vocaret, mesas medias, synemenas
        coniunctas, diezeugmenas disiunctas, hyperboleas excellentes.</p>
      <p xml:id="CICNM20223">48. QUID SIT SYNAPHE</p>
      <p xml:id="CICNM20224">Boetius: Dispositis constitutisque tetracordis, synaphe est quam
        coniunctionem dicere latina significatione possumus, quotiens duo tetracorda unius medietas
        termini continuat atque coniungit.</p>
      <p xml:id="CICNM20225">Item: Est synaphe, que coniunctio dicitur, duorum tetracordorum vox
        media, superioris quidem acutissima, posterioris vero gravissima.</p>
      <p xml:id="CICNM20226">
        <pb n="[324]"/>49. QUID SIT DIEZEUSIS</p>
      <p xml:id="CICNM20227">Boetius: Diezeusis vero appellatur que disiunctio dici potest, quotiens
        duo tetracorda toni medietate separantur, ut in his duobus tetracordis: meson et
        diezeugmenon. Diezeusis enim est inter mesen et paramesen, que inter se pleno differunt
        tono.</p>
      <p xml:id="CICNM20228">50. ITEM DE INTERPRETATIONIBUS CORDARUM SECUNDUM REMIGIUM</p>
      <p xml:id="CICNM20229">Remigius: Tropus, forma, modus idem est. Et in omnibus octodecim soni
        fiunt. Quorum sonorum primus proslambanomenos est, id est acquisitus, quia iungitur omnibus
        cordis, et ille est gravissimus novissimeque repertus, et ideo conveniunt eis omnes soni.
        Hypate hypaton, id est honorabilis honorabilium. Parhypate hypaton, id est iuxta
        honorabilem. Hypaton diatonos, id est penultima principalium. Hypate meson, id est ultima
        principalium et finis principalium et prima mediarum. Et ideo dixit meson, quia principalem
        dixit mediarum et ultimam principalium. Parhypate meson, id est iuxta principalem mediarum.
        Meson diatonos, id est mediarum ultima. Mese, id est media, quia respondet acquisito et
        excellentium ultime. Et ideo mese media dicitur, quia ibi finitur omnis gravitas et in ea
        fit omnium cordarum acutarum initium. Nam graves corde precedunt usque ad mesen; acute
        secuntur ab illa. Trite synemenon, id est tertia a fine coniunctarum. Synemenon diatonos, id
        est extenta, quia tono distat. Nete synemenon, id est ultima coniunctarum. Paramese, id est
        prope media, quia respondet medie divisarum, que ideo dicuntur divise, quia una corda bis
        non numeratur, sed quatuor sunt. Trite diezeugmenon, id est tertia a fine divisarum.
        Diezeugmenon diatonos, id est a fine divisarum penultima. Nete diezeugmenon, id est ultima a
        fine divisarum et prima <pb n="[326]"/>excellentium. Trite hyperboleon, id est tertia
        excellentium. Hyperboleon diatonos, id est penultima excellentium. Nete hyperboleon, id est
        ultima excellentium. Nam hypaton diatonos et meson diatonos et synemenon diatonos et
        diezeugmenon diatonos et hyperboleon diatonos omnes diatonos vocantur, id est extente, quia
        omnes tono distant ab inferiore et superiore. He vero penultime tetracordorum omnium
        mutantur que dicuntur extente. Verbi gratia: Secundum diatonicum genus decem et octo soni
        sunt. Mutantur extenta in chromatico genere que quinquies est in tetracordis quinis et ideo
        quinque addis. Sic et in enarmonico genere mutatur et addis alios quinque et fiunt viginti
        octo. Penultima tamen in tribus generibus mutatur et propter illam mutantur alii soni.
        Hypate vero, sicut pollex honorabilis est in digitis, ita hypate in nervis. Lychanos hypaton
        digitus dicitur propter longitudinem, ideo quia movetur in omni genere. Hypate hypaton prima
        semper fuit antequam proslambanomenos adderetur. Eratque gravissimum cordarum resonans
        sonum. Mese vero antequam proslambanomenos adderetur non erat loco media in numeris et
        ordinibus cordarum, ut Boetius refert, sed magis hypatis accedebat per septenarium numerum,
        ad neten autem hyperboleon per octonarium. Nam inter septenarium et octonarium medietas non
        est. Quapropter sub hypatas hypaton addita est una corda, que a quibusdam proslambanomenos,
        ab aliquibus autem prosmelodos, dicitur, tono integro distans ab ea que est hypate hypaton.
        Et ipsa quidem, id est proslambanomenos, a mese octava est, resonans cum ea diapason
        symphoniam. Eademque ad lychanos hypaton resonat diatessaron, ad quartam scilicet. Que
        lychanos hypaton ad mesen resonat diapente symphoniam et est ab ea quinta. Rursus mese a
        paramese distat tono, que eadem mese ad paraneten diezeugmenon quartam facit diatessaron
        consonantiam. Que paranete diezeugmenon ad neten hyperboleon quintam facit diapente
        consonantiam, et proslambanomenos ad neten hyperboleon reddit bis diapason consonantiam.</p>
      <p xml:id="CICNM20230">
        <pb n="[328]"/>51. ITEM DE TETRACORDIS SECUNDUM BERNARDUM</p>
      <p xml:id="CICNM20231">Tetracordum grece, latine quatuor corde vel quatuor voces dicitur. Nam
        omne quidem tetracordum resonat diatessaron consonantiam. Sunt enim secundum Bernardum
        quinque principalia tetracorda, his nominibus nuncupata: tetracordum gravium, tetracordum
        finalium, tetracordum superiorum, tetracordum excellentium. In medio horum inseritur quintum
        tetracordum quod dicitur synemenon, id est coniunctum. Nam tetracordum gravium dicitur eo
        quod est infra finalium et reddat sonum omnium gravissimum et constat ex tono, semitonio, et
        tono, ut a proslambanomenos ad lychanos hypaton. Tetracordum finalium dicitur eo quod in eo
        finis sit omnium tonorum legitime concurrentium, ut a lychanos hypaton ad lychanos meson.
        Tetracordum superiorum dicitur eo quod sit superius constitutum, ut a mese ad paranete
        diezeugmenon. Tetracordum excellentium dicitur quia excellit sonos trium aliorum, ut a
        paranete diezeugmenon ad paranete hyperboleon. Tetracordum synemenon dicitur coniunctum eo
        quod coniungit illud tetracordum quod paramese disiungit, et constat ut ceteri tono,
        semitonio, et tono, ut a lychanos meson ad paranete synemenon. Est autem et sextum
        tetracordum iam inferius ordinatum, quod nominatur subgravium, his caracteribus figuratum:
        [Delta] E [Phi] [Gamma]. Constat autem ut ceteri tono, semitonio, et tono. Quod licet nuper
        inventum fuerit, nemo tamen prudentum hoc vitet, quoniam hec ars absque eo sua plenitudine
        caret. In divisionibus vero monocordi hoc modo ordinatur: Sit [Delta] posita iuxta
        capitellum. Ab ea vero usque ad finem per novem mensuretur monocordus, et in primo passu
        ponatur E. Deinde per quaternariam divisionem [Gamma] cum [Delta] inveniatur; post hec a
        [Gamma] usque ad finem mensuretur per octo et novenarium subtus remissum [Phi] littera
        ponatur. Sit igitur de omnibus tetracordis plena descriptio, hoc modo:</p>
      <p xml:id="CICNM20232">
        <pb n="[330]"/>[Ciconia, 330; text: tetracordum subgravium, tetracordum gravium, tetracordum
        finalium, tetracordum superiorum, tetracordum excellentium, Sextum, Primum, Secundum,
        Tertium, Quartum, Quintum, tetracordum synemenon, t, s, [Delta], E, [Phi], [Gamma], A, B, C,
        D, E, F, G, a, b, [sqb], c, d, e, f, g, aa, Descriptio tetracordorum secundum Remigium]</p>
      <p xml:id="CICNM20233">52. DE VOCE SYNECHESE</p>
      <p xml:id="CICNM20234">Remigius: Synechese, id est vox continua, que festinat verbis et neumis
        percurrere, vim metricorum cantus tenet, et que lexis, id est dictio, vocatur, id est vox
        cum verbis.</p>
      <p xml:id="CICNM20235">
        <pb n="[332]"/>53. DE VOCE DIASTEMATIKE</p>
      <p xml:id="CICNM20236">Remigius: Diastematike autem, id est vox suspensus, que non in multis
        sillabis sed in modulationibus cantilenarum tarde et suspense protrahitur, vim prosaicorum
        cantus tenet, et que melodia, id est vox sine verbis dicitur.</p>
      <p xml:id="CICNM20237">54. DE DIASTEMA ET SISTEMA</p>
      <p xml:id="CICNM20238">Remigius: Inter diastema et sistema hoc distat: Sistema est maius
        intervallium, sicut in diatessaron et diapente et diapason. Diastema vero minus spatium,
        sicut in tono, id est in duabus cordis. Nam primum sistema est ab acquisito ad mesen,
        secundum ab hypate ad paramesen, sic et reliqua. Encheridion: Sistema est totius spatium
        meli, quod fit per diapason.</p>
      <p xml:id="CICNM20239">55. DE PERFECTA SISTEMATA ET PERIODO</p>
      <p xml:id="CICNM20240">Remigius: Perfecta autem sistemata sunt in diapason, quia nullus tonus
        dividitur in ea et ideo perfecta et absoluta sunt et tono superant. Encheridion: Sistemata
        sunt species tetracordorum, pentacordorum, et octocordorum, que modis singulis dant species.
        Item: Sistemata sunt in particulis perfectioribus seu toto periodo. Periodus autem in musica
        dicitur integer cantus vel integer modus qui fit per diapason et qui componitur ex colis et
        commatibus, id est tonis et semitoniis. In grammatica vero periodus est integra oratio vel
        integra sententia, ut Beda refert. Partes eius cola et commata dicuntur, ut puta substinetis
        enim si quis vos in servitutem redigit colon est. Si quis accipit colon est. Si quis devorat
        colon est. Si quis extollitur colon est, et cetera usque ad plenam sententiam cola sunt et
        commata. Plena igitur sententia periodus est. <pb n="[334]"/>Interpretationes autem colon
        vel cola membrum vel membra. Comma incisio, periodus clausula vel circuitus. Minus enim quam
        duo membra circuitus habere non possunt, plura vero possunt.</p>
      <p xml:id="CICNM20241">56. DE SONIS STATARII</p>
      <p xml:id="CICNM20242">Remigius: Statarii, id est graves soni, a stando dicti, quia semper
        stant ut ab acquisito usque ad mediam et hypate hypaton ad eandem ut ceteri.</p>
      <p xml:id="CICNM20243">57. DE PULCRITUDINE MUSICE</p>
      <p xml:id="CICNM20244">Pulcrior in artibus musica est, ideo cum summo studio appetenda est.
        Relique autem per vocum sonos reguntur ab ista. Hec vero a nemine regitur, ut Ysidorus
        refert. Relique constant sermone et littera. Hic autem sermone voce et dulci modulatione.
        Legitur per hanc mentes hominum aliquando mollescere, et ad celestia cum desiderio anhelare.
        Legitur de Heliseo propheta, qui cum interrogatus fuisset a rege intellexit illa hora
        spiritum prophetie in se non esse. Tunc precepit sibi psaltem adduci. Cumque coram rege
        psalleret repente descendit in eum spiritus Domini et prophetavit. Legimus etiam quod si nos
        ipsos bona conversatione tractemus tali discipline esse sociandos. Quando ergo iniquitatem
        gerimus musicam non habemus.</p>
      <p xml:id="CICNM20245">58. DE MUSICA HUMANE VOCIS</p>
      <p xml:id="CICNM20246">Cum enim omnis musica ratione numerorum constet, tamen propter
        privilegium rationalis creature, musica humane vocis rithmus, id est numerus <pb n="[336]"
        />arithmeticorum, appellari meruit, ut est octonarius, senarius, quaternarius, id est
        sesquitertius, sesqualter, duplex.</p>
      <p xml:id="CICNM20247">59. DE MUSICO</p>
      <p xml:id="CICNM20248">Omnis musicus cantor, non omnis cantor musicus. Nam, ut liber
        breviarius refert, nullus valet musicus esse, nisi arithmeticis proportionibus fuerit
        instructus. Proportiones vero que componunt musicam he sunt: sesquioctava, sesquitertia,
        sesqualtera, dupla, dupla superbipartiens, tripla, quadrupla. De quibus liber tractatus
        sequitur.</p>
      <p xml:id="CICNM20249">Explicit liber secundus de speciebus.</p>
    </body>
  </text>
</TEI>

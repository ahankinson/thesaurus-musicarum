<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Liber de arte contrapuncti, Liber tertius</title>
        <title type="abbrev">TINCPT3</title>
        <author><persName>Tinctoris, Johannes</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Stephen E. Hayes</persName>
        </respStmt>
        <respStmt>
          <resp>Corrector</resp>
          <persName>Peter M. Lefferts</persName>
        </respStmt>
        <respStmt>
          <resp>Advisor</resp>
          <persName>Jan Herlinger</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1992">1992</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Johannis Tinctoris Opera theoretica</emph>, ed. Albert Seay, 3 vols. in 2, Corpus
          scriptorum de musica, vol. 22 ([Rome]: American Institute of Musicology, 1975-78),
          2:146–57. As a work, this treatise is in the public domain. As a raw transcription, this
          file is free of copyright and may be reproduced and distributed freely. </bibl>
        <bibl type="work">
          <title>Iohannes Tinctoris: Liber de arte contrapuncti</title>
          <idno type="LML">IOH. TINCT. contr.</idno>
        </bibl>
        <listWit>
          <witness>
            <idno type="RISM">B-Br II 4147, 52-101</idno>
          </witness>
          <witness>
            <idno type="RISM">E-VAu 835, 77v-144</idno>
          </witness>
          <witness>
            <idno type="RISM">I-Bu 2573, 88-166</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="TINCPT30001">
        <pb n="[146]"/>Incipit Tertius.</p>
      <p xml:id="TINCPT30002">Capitulum I--De octo generalibus regulis circa omnem contrapunctum
        observandis, quarum prima est quod omnis contrapunctus per concordantiam perfectam incipere
        finireque debet.</p>
      <p xml:id="TINCPT30003">Quoniam autem huc usque de usu concordantiarum permissuque
        discordantiarum ac utratumque ordinatione in quovis contrapuncto satis superque disseruimus,
        finem huic operi nostra daremus, nisi octo generalium regularum circa onmem contrapunctum
        observandarum relatio nos aliquantisper eum differre compelleret.</p>
      <p xml:id="TINCPT30004">Unde ut a prima incipiamus, omnis contrapunctus per concordantiam
        perfectam et incipere et finire debet. Quemadmodum omnia huius libri exempla superius posita
        manifestissime ostundunt. Si tamen aliqua pausa cantum antecesserit, cantus ipse per
        imperfectam concordantiam incipere poterit, ut hic patet:</p>
      <p xml:id="TINCPT30005">[CSM22/2:146,1; text: J'aime qui m'aime, Tenor, J'aime qui m'aime] <figure>
          <graphic url="/images/TINCPT3_01GF.gif"/>
        </figure></p>
      <p xml:id="TINCPT30006">Praeterea nonnulli, quibus assentior, dicunt non esse vitiosum si
        multis super librum canentibus aliqui eorum in concordantiam desinant imperfectam. Quod
        tamen intelligendum censeo ubi plures fuerint concinentes quam concordantiae perfectae
        vocibus eorum contentae, ita etiam quod a sexta, tertiadecima, vicesimaque supra notam
        inferiorem abstineant. Sic enim nulla earum propter eius duritiem et praecipue cum quinta,
        duodecima et decimanona perfectioni congruit, ut hic probatur:</p>
      <p xml:id="TINCPT30007">[CSM22/2:146,2; text: Exempla proxime dictorum]</p>
      <p xml:id="TINCPT30008">Capitulum II--De secunda generali regula secundum quam licitum est per
        imperfectas concordantias non autem perfectas cum tenore ascendere ac descendere.</p>
      <p xml:id="TINCPT30009">
        <pb n="[147]"/>Secunda regula est quod per concordantias imperfectas non autem perfectas
        eiusdem speciei cum tenore ascendere descendereque debemus ut in exemplo praeposito
        omnibusque aliis antecedentibus patet.</p>
      <p xml:id="TINCPT30010">Verumtamen ubi compositio trium aut plurium partium fit, nonnulli unam
        partem cum alia inferiori duntaxat excepta, per easdem species concordantiarum etiam
        perfectarum ascendere descendereque permittunt. Immo si duarum partium ascensus aut
        descensus per concordantias perfectas eiusdem speciei fiat, dummodo aliqua intervenerit
        pausa, compositor a pluribus excusatur, ut hic patet:</p>
      <p xml:id="TINCPT30011">[CSM22/2:147; text: O mater Dei memento mei. Tenor, O mater Dei
        memento mei. Contratenor, O mater Dei memento mei.]</p>
      <p xml:id="TINCPT30012">
        <pb n="[148]"/>Huiusmodi tamen ascensus vel descensus per concordantias perfectas eiusdem
        speciei multis quos imitari studeo displicet. Et profecto nisi in compositione quatuor aut
        quinque aut plurium partium necessitate alicuius venustae perfectionis aut ordinatae
        progressionis eos minime censeo permittendos. Utque clarius regula haec cum sequenti proxima
        intelligatur, sciendum est concordantias sive perfectas sive imperfectas eiusdem speciei
        dictas, quae speciei non differunt, sicut duo unisoni, duae tertiae, duae quintae, et sic de
        aliis.</p>
      <p xml:id="TINCPT30013">Capitulum III--De tertia regula generali quae tenore in eodem loco
        permanente plures concordantias non solum imperfectas verum etiam perfectas unam post aliam
        continuo assumi permittit.</p>
      <p xml:id="TINCPT30014">Tertia regula est quod tenore in eodem loco permanente licet plures
        concordantias non solum imperfectas verum etiam perfectas eiusdem speciei unam post aliam
        continuo assumere, ut hic:</p>
      <p xml:id="TINCPT30015">[CSM22/2:148,1; text: Exempla] <figure>
          <graphic url="/images/TINCPT3_02GF.gif"/>
        </figure></p>
      <p xml:id="TINCPT30016">Attamen ubi aliae concordantiae possunt intermitti, huiusmodi
        contrapunctus super cantum planum canendo diligenter est evitandus.</p>
      <p xml:id="TINCPT30017">In re facta vero, praecipue si imperfectae fuerint concordantiae
        aliquando propter verba convenientissime admittitur, ut hic probatur:</p>
      <p xml:id="TINCPT30018">[CSM22/2:148,2; text: O Barbara virgo, Tenor]</p>
      <p xml:id="TINCPT30019">
        <pb n="[149]"/>[CSM22/2:149,1; text: pulcherrima.]</p>
      <p xml:id="TINCPT30020">Capitulum IV--De quarta generali regula per quam praecipitur ut quam
        proximus et quam ordinatissimus poterit contrapunctus fiat.</p>
      <p xml:id="TINCPT30021">Quarta regula est quod quam proximus et quam ordinatissimus poterit
        contrapunctus fieri debebit, etiam licet coniunctionibus longorum intervallorum tenor sic e
        converso formatus, ut hic patet:</p>
      <p xml:id="TINCPT30022">[CSM22/2:149,2; text: Exempla]</p>
      <p xml:id="TINCPT30023">Sed ab hac regula eximuntur, qui magis contrapuncto dulciori ac
        venustiori student quam propinquiori. Quique pluribus super librum canentibus ut
        contrapunctum diversificent, eum cum moderatione instar quodammodo compositorum longinquum
        efficiunt, ut hic patet:</p>
      <p xml:id="TINCPT30024">[CSM22/2:149,3; text: Contrapunctus, Contrapunctus, Tenor]</p>
      <p xml:id="TINCPT30025">
        <pb n="[150]"/>Capitulum V--De quinta regula generali quae praecipit ut supra nullam prorsus
        notam perfectio constituatur per quam cantus distonari possit.</p>
      <p xml:id="TINCPT30026">Quinta regula est quod supra nullam prorsus notam sive media, sive
        superior sive inferior fuerit, perfectio constitui debet per quam cantus distonatio
        contingere possit. Quodquidem penitus aurium iudicio reliquendum censeo, ut hic:</p>
      <p xml:id="TINCPT30027">[CSM22/2:150,1; text: Contrapunctus, Tenor] <figure>
          <graphic url="/images/TINCPT3_03GF.gif"/>
        </figure></p>
      <p xml:id="TINCPT30028">Sumitur autem hic perfectio pro cuiusque cantus media seu finali
        clausula per concordantiam perfectam regulariter efficienda, quamvis et interdum loco eius
        assumatur imperfecta, ut hic:</p>
      <p xml:id="TINCPT30029">
        <pb n="[151]"/>[CSM22/2:151; text: O Georgi regnans feliciter, Ora Deum pro nobis iugiter.
        Contratenor, Tenor] <figure>
          <graphic url="/images/TINCPT3_04GF.gif"/>
        </figure></p>
      <p xml:id="TINCPT30030">
        <pb n="[152]"/>Capitulum VI--De sexta generali regula quae redictas fieri prohibit.</p>
      <p xml:id="TINCPT30031">Sexta regula est quod super cantum planum canentes in quantum possumus
        redictas evitare debemus maxime si aliquae fuerint in tenore, ut hic:</p>
      <p xml:id="TINCPT30032">[CSM22/2:152,1; text: Exempla] <figure>
          <graphic url="/images/TINCPT3_05GF.gif"/>
        </figure></p>
      <p xml:id="TINCPT30033">Et quamvis ex omni parte in re facta regulariter etiam prohibeantur,
        aliquando tamen sonum campanarum aut tubarum imitando, ubique tollerantur, ut hic patet:</p>
      <p xml:id="TINCPT30034">[CSM22/2:152,2; text: Qui regnas in caelestibus se- , Tenor,
        Contratenor]</p>
      <p xml:id="TINCPT30035">
        <pb n="[153]"/>[CSM22/2:153; text: -des, conterens infimas da gaudiis felicibus perfrui
        nostras animas.] <figure>
          <graphic url="/images/TINCPT3_06GF.gif"/>
        </figure></p>
      <p xml:id="TINCPT30036">
        <pb n="[154]"/>Utque patet in his exemplis, redictas nihil aliud est quam unius aut plurium
        coniunctionum continua repetitio:</p>
      <p xml:id="TINCPT30037">Capitulum VII--De septima regula generali qua duas perfectiones in
        eodum loco fieri continue vetatur.</p>
      <p xml:id="TINCPT30038">Septima regula est quod super planum cantum etiam canendo duae aut
        plures perfectiones in eodem loco continue fieri non debent, licet ad hoc quodammodo cantus
        ipse planus videatur esse coaptatus, ut hic:</p>
      <p xml:id="TINCPT30039">[CSM22/2:154; text: Contrapunctus, Tenor] <figure>
          <graphic url="/images/TINCPT3_07GF.gif"/>
        </figure></p>
      <p xml:id="TINCPT30040">Quaequidem regula tam exacte a compositoribus est observanda ut nec
        etiam huiusmodi tenorem conficere debent, qui bis in eodem loco duarum aut plurium
        continuarum perfectionum dispositionem habeat. Talis enim compositio cum redictis
        evidentissimam contrahit affinitatem, unde tamquam varietati contraria omnino est
        evitanda.</p>
      <p xml:id="TINCPT30041">
        <pb n="[155]"/>Capitulum VIII--De octava et ultima generali regula quae varietatem in omni
        contrapuncto exquirendam accuratissime praecipit.</p>
      <p xml:id="TINCPT30042">Octava siquidem et ultima regula haec est quod in omni contrapuncto
        varietas accuratissime exquirenda est, nam, ut Horatius in sua Poetica dicit, "Cytharedus
        ridetur corda si semper oberrat eadem."</p>
      <p xml:id="TINCPT30043">Quemadmodum enim in arte dicendi varietas, secundum Tullii sententiam,
        auditorem maxime delectat, ita et in musica concentuum diversitas animos auditorum
        vehementer in oblectamentum provocat, hinc et Philosophus in Ethicis varietatem
        iocundissimam rem esse naturamque humanam eius indigentem asserere non dubitavit.</p>
      <p xml:id="TINCPT30044">Hanc autem diversitatem optimi quisque ingenii compositor aut
        concentor efficiet, si nunc per unam quantitatem, nunc per aliam, nunc per unam
        perfectionem, nunc per unam proportionem, nunc per aliam, nunc per unam coniunctionem, nunc
        per aliam, nunc cum syncopius, nunc sine syncopis, nunc cum fugis, nunc sine fugis, nunc cum
        pausis, nunc sine pausis, nunc diminutive, nunc plane, aut componat aut concinnat.
        Verumtamen in his omnibus summa est adhibenda ratio, quippe ut de concentu super librum
        taceam qui pro voluntate concinentium diversificari potest, nec tot nec tales varietates uni
        cantilenae congruunt quot et quales uni moteti, nec tot et tales uni moteti quot et quales
        uni missae.</p>
      <p xml:id="TINCPT30045">Omnis itaque res facta pro qualitate et quantitate eius diversificanda
        est prout infinita docent opera, non solum a me, verum etiam ab innumeris compositoribus
        aevo praesenti florentibus edita. Plures enim ac aliae <pb n="[156]"/>varietates existunt
        tam in missis L'homme armé Guillermi Dufay, Et vinus G. Fauges, quam in motetis Clangat
        Johannis Regis et Congaudebant Anthonii Busnois, et plures ac aliae tam in his motetis quam
        in cantilenis Ma maistresse Johannis Okeghem et La Tridaine, a deux Firmini Caron.
        Quosquidem cantus pro conformatione huius nostrae regulae meis quidem pratermissis in
        exempla non ab re produxi. Enimvero et eos summis laudibus extollendos et penitus imitandos
        censeo, ne contra officium boni viri me solum probare, alios autem ubi recte fecerint
        contemnere videar.</p>
      <p xml:id="TINCPT30046">Capitulum IX--Operis conclusio in qua assiduitas tam componendi quam
        super librum canendi ad artem in utroque consequendam plurimum commendatur. Haec sunt,
        prudentissime Rex, quae de arte contrapuncti, ratione ac scientia quam optime potui hoc in
        opusculo collegi. Sed profecto frustra nisi quisquis in ipsa arte praeclarus evadere
        nitetur, diligenti cum assuetudine componat aut super librum canat. Nam, ut Cicero Ad
        Herennium ait, in omni disciplina infirma est artis praeceptio sine summa assiduitate
        exercitationis.</p>
      <p xml:id="TINCPT30047">Siquidem assiduitas sola et unica est quae post vocum, notarum,
        quantitatum atque concordantiarum generalem quandam cognitionem, arithmetica potius quam
        musica disciplina Boethii postergata, numerosos cantores et eos praecipue quos superius
        expressi compositores praestatissimos ac celeberrimos effecit. Neque putandum est hos aut
        illos huiusmodi compositionis aut super librum cantationis assiduitati, a provecta aetate
        velut Socratem fidium tractandarum immo a pueritia se penitus tradidisse. Quemadmodum enim
        Socratem ipsum, tarde nimium sonare incipientem, licet omnium sapientissimus Apollonis
        oraculo sit iudicatus, a nullo tamen auctore musicum divinum, ut Deodocum ab Homero, aut
        praeclarum, ut Epaminondam a Tullio, dictum fuisse comperi, sic et nostra tempestate neminem
        prorsus cognovi qui si a vicesimo anno aetatis eius aut supra sive componere sive super
        librum canere inceperit, eminentem aut clarum inter musicos locum sibi vendicaverit.</p>
      <p xml:id="TINCPT30048">Sed de his hactenus.</p>
      <p xml:id="TINCPT30049">Caeterum, inclyte Princeps, quoniam tuis ingentibus beneficiis mihi
        tantum otii conceditur ut cum animi tranquillitate hoc in tuo almae pacis unico regno,
        dulcique Parthenope, qua se vatum lumen splendissimum, Virgilius olim poetice <pb n="[157]"
        />studentem nutritum fuisse gloriatur, ingenuae arti musicae operam dare valeo, tuae
        sacratissimae maiestati una cum ipso opusculo, et animo meo hos versus Ovidii humiliter
        offero:</p>
      <p xml:id="TINCPT30050">"O referant grates, quoniam non possumus ipsi</p>
      <p xml:id="TINCPT30051">Dii tibi, qui referunt si pia facta vident."</p>
      <p xml:id="TINCPT30052">Liber tertius et ultimus de arte contrapuncti feliciter explicit, quem
        totum integrum Johannes Tinctoris, ut praefertur, iurisconsultus atque musicus illustrissimi
        regis Siciliae capellanus, Neapoli incepti absolvitque anno domini 1477o mensis octobris die
        undecima. Deum orate pro eo.</p>
    </body>
  </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Tractatus cantandi graduale. Graduali Cisterciensi prologi instar praemissus</title>
        <title type="abbrev">ANOCIST</title>
        <author><persName>Anonymous</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Andreas Giger</persName>
        </respStmt>
        <respStmt>
          <resp>Corrector</resp>
          <persName>Elisabeth Honn</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1997">1997</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Patrologia cursus completus, series latina</emph>, ed. J. P. Migne, 221 vols.
          (Paris: Garnier, 1844-1904), 182:1151â€“54. </bibl>
        <bibl type="work">
          <title>Anonymous: Prologus in graduale Cisterciense</title>
          <idno type="LML">ANON. Cist. II</idno>
        </bibl>
        <listWit>
          <witness>
            <idno type="RISM">D-HEu Salem IX, 67, 3v-4</idno>
          </witness>
          <witness>
            <idno type="RISM">F-Pn Lat. 16662, 77-78</idno>
          </witness>
          <witness>
            <idno type="RISM">F-Pn Lat. 17328, Ar-v</idno>
          </witness>
          <witness>
            <idno type="RISM">PL-WRu I.F.415, Iv-II</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOCIST0001">
        <pb n="[1151]"/>TRACTATUS CANTANDI GRADUALE</p>
      <p xml:id="ANOCIST0002">Graduali Cisterciensi prologi instar praemissus.</p>
      <p xml:id="ANOCIST0003">Sicut notatores Antiphonarium praemunivimus, ita et eos qui gradualia
        notaturi sunt, praemunimus et hos et illos obsecramus, et obtestamur, ne notulas conjunctas
        disjungant, vel conjungant disjunctas; ut sicut in cantu ita et in modo proferendi, quantum
        ad pausationes pertinet, et distinctiones, servetur identitas. Eas autem solas litteras dici
        et esse finales, quae tam depositionis plagalium quam elevationis authentorum plenitudine
        fulciuntur, id est, sub quatuor et supra se septem voces habent. Primam habes D grave, et
        ultimam C acutum. Praeter has, et eas solas quae naturaliter interjacent, nullam supra vel
        infra invenies, cui non desit, vel plenitudo depositionis, vel elevationis perfectio.</p>
      <p xml:id="ANOCIST0004">Ut autem de singulis reddaris certior, seras primum modum, videlicet
        protum, qui primum tonum continet, et secundum, duas habere finales D grave, et A acutum.
        Illis ergo cantibus hujus maneriae qui supra quintam habent tonum, necessaria finalis est. D
        grave quod supra quintam naturaliter et habet tonum. Illis vero qui supra quintam non tonum,
        sed semitonum habent, propria finalis est A acutum, quod ibidem non tonum, sed semitonum
        habet. Eis quoque, qui duobus tonis sub finali descendunt, similiter necessarium est. Hac
        igitur proprietate diligenter considerata non miraberis eos cantus qui terminari solebant in
        D per B notatos esse naturaliter in A acuto, neque hoc imitari superfluum aut fastidiosum
        tibi videbitur.</p>
      <p xml:id="ANOCIST0005">Secundus modus, videlicet deuterus, qui tertium tonum continet et
        quartum, duas habet similiter finales E grave et B quadratum; quartum videlicet prima
        illorum cantuum hujus maneriae propria ac necessaria finalis est, qui sub sexta habent
        semitonum. Altera vero illis cantibus proprie habet servire, qui sub sexta non semitonum sed
        tonum habent, et ilis etiam qui finali tribus tonis descendunt. Nota quod multae authenticae
        ecclesiae inter quas esse, arbitror, Ambianensium Morinorumque ecclesias, sicut in
        introitibus, ita et psalmos habent in postcommunionibus. Licet autem paucos introitus,
        multas postcommuniones apud eos invenire potes. Qui in B quadrato tantum terminari possunt,
        hi nullo modo cantum Psalmi illorum tonorum supra quartam habeant, et B quadratum supra
        quartam habeat non tonum, sed semitonum. Nos etiam sicut et illi, multos habemus introitus
        qui naturaliter terminari habent in B quadratum ubique nimirum supra quartam habentes
        semitonum; sed quia ibi non possunt <pb n="[1152]"/>recipere psalmum qui supra quartam
        habet, ut diximus, tonum; ideo transferuntur ad inferiorem finalem per B rotundum. Propter
        hoc, cantus Psalmorum tertii et quarti toni ita mutatos invenies, ut utrique finali servire
        habeant.</p>
      <p xml:id="ANOCIST0006">Tertius modus, videlicet tritus qui quintum tonum continet et sextum,
        duas similiter habet finales F grave et C acutum illis qui ibidem non semitonum, sed tonum
        habent. Sed quia nullum introitum habemus qui in C terminari possit, ideo in quinto tono
        cantum Psalmi mutatum invenies, licet utrique finali aptari non possit.</p>
      <p xml:id="ANOCIST0007">Quartus vero modus, id est tetradus, qui septimum tonum continet et
        octavum, unam tantum habet finalem G cantum Psalmi septimi toni in metro tantum mutatum
        invenies, quia ibi facit pausationem suam, ubi incipere non potest, quod nulli cantui licet.
        In illis enim litteris tantum cantus pausare potest, in quibus habet incipere; et in illis
        maxime quae frequentius, et competentius cantuum usurpant principia.</p>
      <p xml:id="ANOCIST0008">Superflua insuper differentiarum multiplicitate exclusa, unam tantum
        quisque tonus differentiam retinet et illam solam quae in finalibus desinens, suam, vel in
        se, vel in metro, maneriam certificat. Propter hoc in octavo tono illa differentiam retenta
        est, quae, reflexa usque ad D grave, per F redit ad finalem G: per hoc enim in finali
        alterius maneriae terminari non potest.</p>
      <p xml:id="ANOCIST0009">Cum autem differentiae sex tonorum in propriis finalibus desinant,
        duorum tantum, id est, tertii et quinti tonorum differentiae in suis finalibus non
        desinebant, et ideo adeo convenienter assignari poterant aliis tonis, sicut et illis. Hae ad
        normam redactae sunt, et in propriis terminantur finalibus. Praeterea, sunt quaedam
        responsoria, videlicet, Christus factus est; Ecce sacerdos; Exiit sermo, et consimilia,
        quorum copiosa est multitudo.</p>
      <p xml:id="ANOCIST0010">In his responsorium est sexti toni, versus vero quinti; cum longe
        conpetentius suo responsorio versum subjungeres, si ejusdem toni esset cum eo, sicut est in
        aliis repsonsoriis ipsius Gradualis. In responsorio etiam quod sexti toni est, vitium
        oppositionis est: quia progressio plagalis, compositio vero authentica est; quod fieri non
        licet: propter hoc ipsa responsoria ad quintum tonum satis competenter redacta reperies.
        Licet ergo hujusmodi emendationes usui contrariae videantur quia tamen <pb n="[1153]"/>usui
        praevalet natura, non tantum tibi displiceat usus immutatio, quantum placeat observatae
        naturae integritas, ut qui in regula vivendi dispensationem <pb n="[1154]"/>admittere
        noluisti, in regulis canendi falsitates aut vitia non dispenses, quae magis resecari debent
        quam dispensari.</p>
    </body>
  </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>De arte canendi, ac vero signorum in cantibus usu, liber primus</title>
        <title type="abbrev">HEYDAC1</title>
        <author><persName>Heyden, Sebaldus</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Transcriber</resp>
          <persName>John Gray</persName>
        </respStmt>
        <respStmt>
          <resp>Corrector</resp>
          <persName>Andreas Giger</persName>
        </respStmt>
        <respStmt>
          <resp>Corrector</resp>
          <persName>Oliver B. Ellsworth</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1995">1995</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>De arte canendi, ac vero signorum in cantibus usu, libri duo, autore Sebaldo
            Heyden</emph> (Nuremberg: apud Ioh. Petreium, 1540). </bibl>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="HEYDAC10001">
        <pb n="[f.A1r]"/>DE ARTE CANENDI, AC VERO SIGNORVM IN CANTIBVS VSV, libri duo, autore
        Sebaldo Heyden.</p>
      <p xml:id="HEYDAC10002">Ab ipso authore recogniti, mutati et aucti.</p>
      <p xml:id="HEYDAC10003">[Heyden, De arte, f.A1r] <figure>
          <graphic url="/images/HEYDAC1_01GF.gif"/>
        </figure></p>
      <p xml:id="HEYDAC10004">Isocrates.</p>
      <p xml:id="HEYDAC10005">[horomen tas epidoseis ginomenas kai ton technon kai ton allon
        hapanton, ou dia tous emmenontas tois kathestosin, alla dia tous epanorthountas kai
        tolmontas aei ti kinein, ton me kalos echonton.]</p>
      <p xml:id="HEYDAC10006">Norimbergae apud Iohannem Petreium, Anno salutis M. D. XL.</p>
      <p xml:id="HEYDAC10007">Cum priuilegio Imperatoris ad sexennium</p>
      <p xml:id="HEYDAC10008">
        <pb n="[f.A1v]"/>CLARISSIMO VIRO DOMINO HIERONYMO BAVMGARTNERO, PATRICIO ac Senatori Norico,
        Moecenati suo dignissimo Sebaldus Hayden Salutem plurimam dicit</p>
      <p xml:id="HEYDAC10009">QVod ueteri prouerbio posteriores cogitationes plaerunque prudentiores
        esse dicuntur, uir ornatissimus.i.; id si uspiam in ulla re uerum est, certe in emendandis,
        tum morum, tum artium abusibus uerissimum esse conspicitur. Fortasse ideo, quod difficilimum
        est, primo statim periculo, ita modeste, et accurate omnia agere, ut nihil plus, minusue
        fiat, quam res ipsa postulet. Exempla morum uulgatiora sunt, quam ut indicio aliquo hic opus
        fit, dum plaerunque abrogamus tumultuosius, quod seruari certa aliqua ratione poterat, aut
        substituimus, quod paulo post et ipsum suam emendationem desideret. De ingenuis uero
        artibus, ex abusu, aut barbarie, in uerum usum, ac genuinam formam restituendis, uel nostra
        hac tempestate satis apparet, quam non satis fit, semel sumpsisse laborem, aut unicum
        fecisse periculum, dum interdum rei difficultas tanta sit, ut facilius olim fuerit, Augiae
        stabulum repurgare, quam nunc corruptas artes, uero suo nitori restituere. Adeo, ut etiam
        dubitem nonnunquam, utri maiorem laborem susceperint, illi ne, qui eas primo inuenerunt, an
        ij, qui repurgandas nunc assumunt. Grammatica et Dialectica exemplo esse possunt, quae,
        quot, et quantis aeditionibus, recognitionibus et locupletationibus, uix tandem id lucis
        acceperunt, quod nunc habent? Et tamen uix ullos reperias authores, qui tales suas
        aeditiones, uel postremas quoque, non alicubi, aut mutatas, aut auctas cuperent. Id quod
        etiam Erasmus Roterodamus ille, clarissimum rei literariae lumen, de seipso testatum
        reliquit Se non prius desiturum fuisse, suas lucubrationes elimatiores, ac locupletiores
        reddere, quam uiuere desijsset. Quae res cum ita habeat, cur igitur non et mihi quoque in
        simili negotio, speranda uenia sit, qui nunc tertia aeditione artem canendi, ac Musicorum
        Signorum uerum usum, pueris quam facillimum, <pb n="[f.A2r]"/>reddere conor. Nam eam causam,
        uel solam mihi huius laboris semper fuisse, facile depraehendent, quicunque haec nostra, cum
        quorumlibet aliorum uetustiorum Musicis libellis, accuratius contulerint ut nihil opus fit,
        huic nostro uino hederam suspendere. Quantus uero labor fuerit, ex diuersissimis uariorum
        authorum exemplis, certas Signorum regulas colligere, ac uagam illam, in Signis quidlibet
        fingendi, licentiam, in certam quandam artem redigere, eius rei facile mihi fidem habebunt,
        quicunque et ipsi priuata quapiam opera, simile quippiam aliquando tentauerunt. Nam ita opus
        erat facto, cum in ea re, uix ullum, aut uetustiorum, aut recentiorum Musicorum haberem,
        cuius praeceptis recte insisterem. Franchinus, alioqui accuratissimus Musicus, quid quaeso
        de tactuum Mensura, cum diuersorum Signorum Proportionibus recte conferenda, uspiam ita
        docuit, ut nostrum laborem aliquantisper leuaret? Iohannes Tinctoris, totus in numeris
        Proportionum occupatus, de Signis certe parum, de Mensura uero tactuum, nihil habet.
        Georgius Stahlerus autem, quanquam inter recentiores sit, et hoc unicum tantum agat, ut
        cuique gradui Musico, (ut uocant) suum antiquum, ac uerum signum detur, tamen hunc meum
        laborem aliquo modo leuare potuisset, si satis in tempore mihi illius copia fuisset facta,
        quod non multum diuersa ab his nostris ille tractet. Caeteros posteriores taceo, qui fere
        omnes, quotquot a me uisi et lecti sunt, aliorum opinionibus subscribere, quam certum
        aliquod suae exquisitae rationis iudicium sequi maluerunt. Vnde factum est, ut non raro, ne
        ipsos quidem authores, quid praeciperent, intellexisse credam. Atque utinam saltem illi, qui
        eam artem primi excogitarunt, non exempla tantum, sed et praeceptionum libellos nobis
        reliquissent. Ita enim nostra diuinatione minime fuisset opus, praesertim cum et aetas illa,
        non ita multum a nostra hac distet, ut ceu per manus tradita, tanto minus interirent ipsorum
        monumenta quemadmodum et cantilenarum exempla conseruata sunt. Quod autem Musices figuratae
        inuentionem, ut nunc habet, non adeo uetustam, sed paulo superiorem memoria hominum huius
        aetatis, esse credam. <pb n="[f.A2v]"/>multa sunt, quae arguunt. Primum, quod nulla pene
        monumenta cantilenarum plurium uocum uspiam reperiuntur, quae antiquitatem centum annorum,
        ullo argumento superent. Tum etiam uetustiores illos Musicos, Boetium, Capellam et similes,
        adeo nihil de hac nostra arte canendi, tradere constat, ut neque nos illorum Musicam qualis
        fuerit, facile intelligere possimus neque illi si nostram hanc uiderent, quicquam tale
        unquam sese cogitasse, utique essent affirmaturi. Intelligo uero hic eam Musicam, quae tot
        uariarum Notularum species, totque diuersorum signorum Proportiones, pluribus uocibus,
        positu quidem diuersis, at harmonica Symphonia consonantissimis, ceu in unum corpus
        coagmentat, ac concinnat. Quam Musicam Iohannes Tinctoris, in libris Proportionum suarum
        (quorum mihi copiam nuper fecit Georgius Forsterus, uir ut literarum et Medicinae, ita et
        Musicae peritissimus) nouam artem appellat, et eam in Anglia, a quodam Dunstapli, primo
        excogitatam affirmat, ac deinde a Gallis, Dufay, et Binchoi, celebriorem quidem redditam,
        donec a Iohanne Okgekhem, Busnoe, ac Caronte, ceu per manus accepta, magis atque magis
        inclaresceret.</p>
      <p xml:id="HEYDAC10010">Vt autem noua haec sit, et ueteribus illis Graecis plane ignota
        fuerit, non tamen minus, et admirationis et laudis habebit, quam ullae aliae quamlibet
        uetustissimae artes. Nisi forte, nostrorum seculorum inuentis, per inuidiam hoc gloriae dare
        recusemus, quod illi ueteres, si inuentores extitissent, uel de coelo sibi reuelatum, utique
        et gloriati fuissent, et uenerati. Age, quae nam ueterum inuentio est, cum qua ars excudendi
        libros nostris temporibus, et a Germanis excogitata, de gloria contendere non posset? Tantum
        abest, ut etiam Musicae nostrae, sua nouitas non magis honori, quam contemptui esse debeat.
        Praesertim si quis penitius contempletur, quanta solertia fit, quantumque acumen, linguae
        uolubilitatem, ac flexibilitatem papyro inscribere: tot, tamque diuersa uocum interualla, in
        concordantissimam consonantiam cogere atque eam totam constitutionem suis characteribus, seu
        figuris, ita certam, ita euidentem, ob oculos ponere, ut <pb n="[f.A3r]"/>non aliter, atque
        in uulgaribus literis, quid ubique legi, pronunciariue debet, scitur: ita in Notulis, ac
        Signis, quid cantari, quantum uocem intendi: aut remitti, produci aut contrahi oporteat,
        spectetur. Atque certe, si quis primorum Componistarum (ut uocant) exempla (nam artem
        scriptam illi aliter non reliquerunt) diligentius examinet, utique miretur accuratissimam
        illorum diligentiam, dum non minori copia, ac facultate, ea quae ad uocis artificiosam
        modulationem pertinent, aut certis figuris, aut Coloribus, aut Signis, aut Numeris
        docuerunt, quam uel ad orationis uarietatem, ab ullis Grammaticis est praescriptum ut ita et
        Musica, suam gratiam ex multiplici uarietate, ad oblectandos Cantorum animos, habeat. Quam,
        copiam si uspiam alibi, certe in Cantilenis Iohannis Ghiselini, et Iacobi Oberti,
        pulcherrime cum ostentatam, tum testificatam est reperire. Quorum alter in Missa Gratieusa,
        singulari in hoc data opera, quicquid de uarijs Signis dignum cognitu censuit, tanquam in
        speculo, propositis exemplis conspiciendum dedit. Alter in Ienedemande sua ita uarijs, ita
        argutis Signorum mutationibus subinde lusit, ut ita uel horum duorum testimonijs et
        exemplis, certa signorum ratio perpetuo constaret, si non per temere inductas uariorum
        Tactuum species, quantitas Signorum obscurata, ab artis certo limite excidisset. Per eam
        enim temeritatem uariorum Tactuum, omnis ratio et natura Proportionum, quam diuersa signa
        inter sese habent, confusa, ac omnino deformata est. Quod quidem etiam nunc tanto aegrius
        ferimus quanto minus opus fuerat plures, ac eas diuersas Tactuum species excogitare. Cum
        enim tam multiplices Tactuum species ob hoc tantum excogitatas uideamus, ut motum cantus
        subinde mutarent, nunc tardiorem, nunc concitatiorem, nunc properantissimum faciendo. Quaeso
        ergo, quid nam illos nouatores, de Proportionibus, Augmentationibus, ac Diminutionibus
        intellexisse credamus? Certum utique est, ex arte ipsa, quod illi per diuersas species
        Tactus praestare uoluerunt, idem ueteres per integritatem, aut diminutionem Signorum, aut
        Proportiones, multo et rectius, et artificiosius praestitisse. <pb n="[f.A3v]"/>Ita enim, si
        quam Cantilenam integris signis, primi huius artis inuentores inscriberent, hoc utique
        significatum uoluerunt, ut integre, ac cum quodam fastu, incederent concordantiae. Rursum si
        Diminutionem adderent, aut per uirgulam circulos intersecarent, aut Proportionem generis
        multiplicis adscriberent, ut tum acceleraret cantus, et, quasi properanti similis, ad metam
        contenderet. Nimirum quod diminuta Signa, singulis Tactibus, tantum Notularum percurrerent,
        quantum Integra duobus. Item, Proportio Tripla, tantum unico, quantum integra tribus. Vt ita
        nihil omnino opus fuerit nouos accelerando, aut remorando cantui Tactus effingere,
        praesertim, cum in omnibus artibus odiosum plane sit, pluribus aut regulis, aut
        praeceptionibus tradere id, quod unica rectissime ac euidentissime tradi poterat.</p>
      <p xml:id="HEYDAC10011">Mirum ergo est, hoc non animaduersum esse a paulo superioris aetatis
        Musicis, uidelicet: Non plures Tactuum species esse posse in Proportionum ratione, sed
        unicam, ac eandem, quae sibi perpetuo similis sit, esse oportere, cum id ex uariarum
        Proportionum concentu, facillime potuissent discere. Nam Integrum Tactum in Integris
        Diminutum in Dupla: et Proportionatum in Tripla, illi concinnere nunquam potuerunt, ut non
        necessario cogerentur, dissimulata plane, omni diuersitate Tactuum, unicam quandam speciem,
        et eam solam, etiam quantumlibet diuersis Proportionibus adhibere: id quod adducto simili
        clarius demonstrabimus.</p>
      <p xml:id="HEYDAC10012">Si nouus quispiam Arithmeticus, in computationibus docendis, plures
        Monadis species, quantitate inter se differentes, induceret, ad quas caeteros Proportionum
        numeros conferret, quid quaeso ille aliud faceret, quam quod totam Proportionum, et
        rationem, et praeceptionem, non solum obscuraret, uerum etiam inextricabilem plane
        efficeret. At cum Signa Musica plane nihil aliud sint, quam Proportionum ipsissimae notae,
        quae ad certum Tactum, ceu Monadem referri necesse habent, Qualem ergo Musicis illis gratiam
        debemus, qui plures tactus species, quantitate inter sese diuersas, commenti sunt? Cum hoc
        modo <pb n="[f.A4r]"/>Signorum naturam, ac Proportionatam inter ipsa conuenientiam, usque
        adeo obscurauerunt, ac conturbauerunt, ut uix ipsi quicquam certi de ea re scire, nedum
        alios docere potuerint. Aut certe si quicquam sciuerunt, id ipsum ex solo usu, nulla uero
        arte ita habuerint, ut interrogati, ne quidem uerisimili ratione sententiam suam possent
        comprobare. Atque ita factum est, ut quemadmodum apud uetustiores illos, ac meliores Musicae
        artis magistros, ne uerbum quidem de diuersis Tactibus reperias, ita apud recentiores nihil
        plane certi de signis Musicis inter se conferendis uideas tradi. In causa est, ut et ante
        diximus, quod tot Tactuum speciebus effictis, sibi ipsis, rem alioqui per se planam,
        implicitam, et quasi inextricabilem efficerent. Vt ita, non mirum sit, etiam si quidam
        inepte de signis Musicis disputent. Nonnulli ea penitus superuacanea esse, et nihil artis
        habere satis temere pronuncient. Cum enim ueram illorum rationem non uideant, facile est
        contemnere ignorata. ita enim aiunt: nihil esse, quod uaria signa in cantibus scribantur,
        cum unica aut certe uix altera formula sit, ad quam omnia genera cantionum rectissime
        conscribi possint. Quod autem diuersa signa scribantur, id ex nulla arte fieri, sed perinde
        esse, ac si quis eandem sententiam sermonis, alijs atque alijs subinde literis, siue
        characteribus scriberet, cum tamen uulgata illa formula, usitatarum literarum satis esse
        posset. Ita illi. At cur non eadem opera etiam prohibent, ut ne in sermone Latino uarietas
        ulla per copiam existat, sed ut potius [tautologia] sint omnia. Aut ut et ipsi alteras
        uestes nullas habeant, cum unica, et ea simplicissima, perpetuo uestiri possint. Quasi uero
        ullarum Notularum ualor, aut quantitas, absque suorum priuatorum signorum obseruatione, ab
        illis sciri possit. Fingant ergo illi cantum, cui nullum signum sit praescriptum, et
        respondeant, quanti Breuis quaeque, aut Longa, aut etiam Semibreuis, ualeat. Sed diuinabunt
        fortasse, aut ex concentu plurium uocum colligent quid, et quomodo canendum fit. Pulchre
        quidem illi. Sed mirum fuerit, si haec addubitatio de quantitate cantus, tum etiam
        laboriosior ualoris Notularum, ex concentu inquisitio, eos non <pb n="[f.A4v]"/>saepius
        taedio affectos, a studio canendi retrahat, aut certe pudore afficiat, dum ex concentu solo,
        absque signis, Notularum ualorem inquirere conantur: quod tamen uix paucis, ita posse,
        contingit. Calleat artem componendarum uocum oportet, qui hoc uelit. Atqui, ita inter
        centum, qui nunc sibi egregij Cantores uidentur, uix unum, aut alterum reperies, qui se
        rebus ita habentibus, Cantorem profiteri audeat. Quare nos Signorum usum, ita necessarium
        constituimus, ut canendi artem, a nemine recte perdisci posse contendamus, sine illorum
        diligentissima cognitione et obseruatione. Adeo, ut statim totam artem canendi sustulisse
        eum dicamus, quisquis Signorum usum nullum esse uelit. Cum enim ars canendi tota in uarijs
        Notularum figuris, ac uario earundem ualore consistat, quae per uarias subinde Proportiones,
        nunc plus, nunc minus quantitatis accipiunt: quantitas uero ita subinde mutabilis, sua certa
        indicia, siue signa necessaria habeat oportet, extra quae, neque ipsa cognosci, multo minus
        autem obseruari possint. Certe ridendos merito censeamus eos, qui canendi facultatem, artem
        esse, facile confitentur, cum tamen interim id, in quo ars maxime consistit, negent ac
        reijciant.</p>
      <p xml:id="HEYDAC10013">Non aliter, quam si quis architecturam lignariam, aut lapidariam,
        artes quidem esse praedicet, sed tales, in quibus normas, rubricas, amusses, perpendicula,
        et id genus alia, superuacanea esse contendat, quod fortuito conatu, [kai ametri] opus
        quodque perfici possit. Atqui si hoc ita demus, quales tandem structuras sperabimus? quam
        concinnitatem in contignandis parietibus? quam rectitudinem in erigendis columnis? An non
        ita fiet, ut dum oblique stent columnae dum tigna alia iusto longiora, alia breuiora, non
        recte cohaereant dum tecti latitudo ad fundamenti proportionem, nullo modo congruat, ut
        collabatur tandem iners moles? At meo certe iudicio, haud secus etiam in concentibus
        eueniet, in quibus, aut nulla Signa praescribuntur, aut praescripta saltem non satis
        accurate obseruantur. Videlicet, dum alius iusto citius praeuertit, alius tardius aequo
        sequitur, <pb n="[f.A5r]"/>ut tota tandem systematis compages dissoluatur, et ex concentu
        Musico, grunnitus fiat. Est autem in his rebus dissimilitudo quaedam, quod iners machina,
        sua mole corruens, fragore suo, ferme semper perterrefacit, et plerunque etiam compraehensos
        opprimit, quum e contra Musica, si in celebri choro a suis iuncturis per indoctos, aut parum
        attentos cantores soluta corruere incipit, omnibus fere ociosis auditoribus, uix unquam
        terrorem incutiat, sed ferme semper risum excutiat, neminem unquam perdat. Nisi forte unus,
        aut alter sit (nam pauci admodum tales reperiuntur) qui artem certius intelligentes, conatum
        ingenuum parum foeliciter successisse doleant.</p>
      <p xml:id="HEYDAC10014">In summa. Signa sunt Proportionum Notae in cantu. Omnis autem
        cantionum natura, ac diuersitas suis certis Proportionibus consistit. Quisquis igitur Signa
        nihil esse dicit, aut omitti posse contendit, is plane quicquid Musica artis habet,
        tollit.</p>
      <p xml:id="HEYDAC10015">Haec igitur sunt, quae in his libris potissimum praestare uolui.
        Primum ut canendi artem pueris quam facilimam, ac expeditissimam redderem. Alterum, ut
        Signorum ualorem, et usum, ad certas Proportionum rationes, ita reuocarem, ut quolibet
        inspecto, quisque statim sciret, quis illius usus, et quae quantitas esset. Quatenus autem
        id utrumque sim assecutus, aequo bonoque lectori iudicandum permitto, hoc unum mihi
        pollicens, etiamsi non omnibus satisfaciam, tamen uix ullum fore, cui mea diligentia ac
        fides in hoc negotio improbetur.</p>
      <p xml:id="HEYDAC10016">Quod autem in aliquibus exemplis non meis, sed alienis, ad declarandas
        regulas aliunde acquisitis, formulas notularum, aut transposuerim, aut interdum alijs, atque
        alijs Signis subiecerim, aliter uidelicet, quam ipsius authoris formula habebat, in eo non
        dubito, quin aequus quisque iudex, id factum pro aequo, et iusto habiturus sit, in quo,
        quamlibet mutatis Notulis ac Signis, tota tamen cantionis constitutio, quod ad Contra puncti
        compositionem, ac autoris mentem pertinet, non mutata, sed plane integra, ac perpetuo eadem
        permaneat. Praesertim, cum etiam ex iustis causis hoc ita defendi possit, partim quod
        uetustior <pb n="[f.A5v]"/>interdum structura, magis animo meo adlubesceret. Partim uero, ut
        ita pueris canturientibus (sic enim libet dicere) quasi specimen daremus, de multiplici
        copia figurarum Musicarum, qua, quanque cantilenam, uel decies mutari, ac in aliam subinde
        formam transcribi facilimum sit. Idque tanta aequitate, ut interim nemo autorum de ulla sibi
        facta iniuria conqueri possit. Fecimus tamen id, uix semel, atque iterum, et saltem in
        simplicium regularum demonstratione, quae extra omnem controuersiam se haberent. Nam in
        contentionibus, aut confutationibus, exemplis integris ac Primigenijs utendum esse, non
        ignorabamus.</p>
      <p xml:id="HEYDAC10017">Haec ita, ultro indicare, et quasi praeoccupare libuit, ne forte, ut
        fit, sciolus quispiam, depraehensum forte tale exemplum, per calumniam, maliciamque impetat,
        et falsa pro ueris adposuisse accuset.</p>
      <p xml:id="HEYDAC10018">Quod autem ad ordinem ac dispositionem huius nostri laboris pertinet,
        fortasse breuior esse potuissem, si paucioribus exemplis libuisset uti. Verum cum haec ars
        non minus in exercitatione, quam praeceptis sita sit, imo longiorem exercitationem, quam
        preceptionem flagitet, nolui etiam in isthac parte quicquam pueris desiderandum relinquere.
        Praesertim cum ea exempla, ex quibus uera ars recte disci possit, non ubique obuia sint, aut
        ita sint, ut tamen citra suas praeceptiones intelligi uix a quoquam possint.</p>
      <p xml:id="HEYDAC10019">Hunc igitur meum laborem, qualiscunque tandem sit, ornatissimi Domine
        Baumgartnere, nunc iterum tuae excellentiae nuncupo, ut sub foelici nominis tui auspicio in
        publicum prodeat. Quem enim commodiorem Patronum haec nostra aeditio haberet, uideo neminem.
        Idque cum ob admirandam tuam humanitatem, quam cum literaria eruditione ita coniunctam
        habes, ut non ab re dubium sit, humaniorem ne te, an doctiorem praedicemus. Tum uero ob
        insignem tuam erga bonas artes, ac earundem studiosos beneuolentiam. Nam quod illae, in
        santo sui contemptu, ac tam crassa negotiationum barbarie, <pb n="[f.A6r]"/>tamen adhuc
        aliquo loco hic sunt, id certe magna ex parte tibi acceptum referre debent. Vt ita merito
        tuo fiat, si literatus quisque, te omni honorum genere auctum ac celebratum cupiat.</p>
      <p xml:id="HEYDAC10020">Atqui etiam hoc nomine, huic nostrae arti, dignissimus Patronus
        delectus es, quod et ipse Musicam artem singulari quodam amore complecteris, atque ob eundem
        affectum Ludouicum Senflium, in Musica totius Germaniae nunc principem, tibi non solum
        singulari familiaritate notum, uerum etiam arcta quadam amicitia adiunctum habes. Cuius
        quidem uiri consilio, ac iudicio, in his meis libellis libenter fuissem usus, si saltem
        aliqua mihi cum eo unquam antehac intercessisset notitia nam, quae mea uerecundia est,
        ignotus ignoto negocium facere nequaquam potui. Aliquoties sane mihi nonnulla occasio, cum
        eo in noticiam ueniendi quaesita est, per quosdam affines meos, illi satis familiares, sed
        nescio per quam incommoditatem hactenus steterit, quo minus uoti mei compos factus sim.
        Verum, utut haec habeant, ego certe in Ludouico Senflio Germano, Germanae Musices
        excellentiam, et magnifacio et praedico, tantum abest, ut illius laudem, in his meis
        libellis, non potius plurimum auctam, quam neglectam unquam cupiuerim.</p>
      <p xml:id="HEYDAC10021">Sed ad te redeo, Vir ornatissime, etiam atque etiam orans, ut hosce
        meos libellos, tibi nunc iterum nuncupatos, loco xeniolorum, quae his Calendis Ianuarijs,
        ultro citroque, amici inter se donare solent, pro tua humanitate, benigne suscipias, ac
        tanquam testes mei erga te amoris, in tua Bibliotheca locum habere patiaris. Hoc certe tibi
        de tuo Sebaldo pollicens, eum nihil intermissurum unquam, quod ad tuas uirtutes ornandas, in
        suis uiribus positum esse cognouerit. Quia et me satis bona spes habet, etiam te meis
        filijs, neque consilio, neque auxilio defuturum, si forte horum aliquis, me olim defuncto,
        superstitis tui (quod Deus faxit) patrocinio, ad sua studia literaria indiguerit, ut ita uel
        te habeant, penes quem, unde uiginti annis, a patre suo exhaustorum pro Republica in scholis
        laborum, memoriam conseruatam reperiant. [ou gar agnoei he pronoia hese, ten ton eilemmenon
        euergesion <pb n="[f.A6v]"/>mnemen hos tachista geraskein, malista de ten, peri tas
        paidagogias, gignomenen. Kai gar to nun echon mikrou dein oudeis eurisketai, hostis ouch
        hapanta, ta eis tous paideuontas, kai peri ten philosophian diatribontas anelomena, ei kai
        elattona tou prosekontos, homos perissa einai, kai tou diakaiou meizona, nomize]. Bene
        ualeat tua domus in Domino per Christum. Ex Musaeo Sebaldino, ad Calendas Ianuarias, Anni a
        Christo nato 1540.</p>
      <p class="textFig" xml:id="HEYDAC10022">INDEX LIBRI PRIMI.
        <lb/>Caput I.    De Musica, quid sit, item quis usus Musices et caetera.
        <br/>Caput II.   De Scala, Clauibus, et eorum usu. <lb/>Caput III.  De interuallis.
        <br/>Caput IIII. De Solmisatione, et uarietate cantus et caetera.
        <lb/>Caput V.    De Tactu, quid sit et quotuplex.
        <br/>Caput VI.   De Notulis, quid sint, quotuplices, et caetera.
        <lb/>Caput VII.  De punctis, et eorum usu.
        <br/>Caput VIII. De Pausis, quid sint, quotuplices, et caetera. <lb/>INDEX LIBRI SECVNDI
        <br/>Caput I.    De Mensura, quid perfectio, imperfectio et caetera.
        <lb/>Caput II.   De Prolatione, quid, quotuplex sit et caetera.
        <br/>Caput III.  De Tempore, quid et quotuplex sit et caetera.
        <lb/>Caput IIII. De Modis, quid et quotuplices sint et caetera.
        <br/>Caput V.    De Proportionibus. <lb/>Caput VI.   De Augmentatione et Diminutione.
        <br/>Caput VII.  De unica Tactuum aequabilitate feruanda, de uaria signorum quantitate, ac 
        <lb/>eorum resolutionibus. <br/></p>
      <p xml:id="HEYDAC10023">Caput VIII. De Tonis.</p>
      <p xml:id="HEYDAC10024">
        <pb n="[1]"/>MVSICAE, ID EST, ARTIS CANENDI LIBER PRIMVS.</p>
      <p xml:id="HEYDAC10025">Praefatiuncula.</p>
      <p xml:id="HEYDAC10026">VSV comperimus, longe alium institutionis modum requiri, si quis
        pueros adhuc rudes erudiat, quam si aliquantisper eruditos diligentius expoliat. Quemadmodum
        et in Statuariorum officinis longe alia instrumenta primae truncorum dedolationi, quam
        posteriori perpolitioni adhiberi cernimus. Etenim ut truncis, adhuc rudibus, sua crassiora
        dolabra sunt, quae primam asperitatem fortius penetrent ac execent: Ita et puerilium
        ingeniorum ruditas crassiorem quandam in docendo euidentiam postulat. Qualem euidentiam
        h[ei]c commodissime praestari uisum est, si ad breuiusculas quaestiones, ea praecepta quae
        docenda sunt, certis ac euidentibus uerbis, uelut per dialogum, respondenda instituerem.
        Deinde, si singulis illis praeceptis ita sua semper exempla adiungerem, ut ceu digiti
        monstratione ducti pueri, ubique quid doceretur, quam facilime perspicerent. His ergo,
        utcunque praestitis, utantur quicunque uolent, et meam operam, qua ingenuis pueris maxime
        prodesse studui, aequi bonique consulant.</p>
      <p xml:id="HEYDAC10027">CAPVT PRIMVM.</p>
      <p xml:id="HEYDAC10028">Quid est Musica?</p>
      <p xml:id="HEYDAC10029">ESt ars certe ac modulate cantandi. Idque quatenus ea ad sonos
        spectat. Canitur autem tribus modis, uoce humana, fistulis, et fidibus. Linguae uocem motu,
        fistulae sonum flatu, fides tinnitum pulsu aedunt.</p>
      <p xml:id="HEYDAC10030">
        <pb n="[2]"/>Vnde dicitur Musica.</p>
      <p xml:id="HEYDAC10031">A Musis, quas ueteres pro ingenuarum artium praesidibus coluerunt.
        Nimirum, quod illi hoc nomine quandam animi humani diuinitus infusam promptitudinem, ac
        studij sedulitatem significarent, quibus in perdiscendis artibus liberalibus, tanquam
        praesenti numine, maxime opus habeatur. Atque id est, cur Musae Iouis et Memoriae filiae
        esse fingantur, et [para to maiesthai], id est, ab inquirendo, siue [apo tou mueisthai], hoc
        est, a docendo uocatae dicantur.</p>
      <p xml:id="HEYDAC10032">Quot sunt species Musicae?</p>
      <p xml:id="HEYDAC10033">Vulgo duae traduntur, Choralis, et Figurata. Choralis quae est? Ea
        est, in qua simplex et pene unica Notularum forma, eodem colore, eandem perpetuo
        quantitatem, extra omnem Augmentationem ac Diminutionem, retinet. Exemplo sunt Cantiones,
        quarum quotidianus usus in templis habetur.</p>
      <p xml:id="HEYDAC10034">Quae est Musicae Figuratae species?</p>
      <p xml:id="HEYDAC10035">Ea est, in qua uariae Notulae, secundum uarias figuras colores, ac
        uarie praescripta signa, aliam subinde quantitatem accipiunt. De priore specie nihil hic
        peculiariter tradetur, quod nihil opus sit. Nam eandem Scalae ac Solmisationis rationem cum
        figurata habet: ut ita, qui Figuratam Musicae speciem probe tenet, etiam Choralem pariter
        teneat.</p>
      <p xml:id="HEYDAC10036">Quis est usus artis canendi?</p>
      <p xml:id="HEYDAC10037">Is est, ut bonarum literarum studiosi, aut alioqui serijs negocijs
        occupati alij, habeant, quo fessitudinem labore contractam, leuent, uiresque longiori
        intensione debilitatas reficiant. Habet enim Musica singularem quandam in oblectando
        energiam, qua fessitudinis taedium discutit, alacritatemque in laborando <pb n="[3]"
        />conseruat. Qua tamen eodem modo utamur, quo alias somno ac quietibus caeteris uti solemus,
        tum, quum grauioribus magisque serijs rebus satisfecerimus. Cum enim unicum ferme Musices
        officium sit, animos auditorum oblectare, Oblectatione autem sapientem nequaquam frui, sed
        tantum uti deceat: Igitur merito pro insipientibus habeantur, quicunque, omnibus seueris
        studijs omnino neglectis, sese totos cantui, ac instrumentorum Musicalium illecebris
        mancipant: quasi a natura ad solos iocos ac lusus nati sint. Quemadmodum et eos stultissimos
        esse iudicaremus, quicunque ita se totos somno ac quietibus traderent, ut nunquam
        expergisci, ac quicquam rerum magis necessariarum agere cogitarent.</p>
      <p xml:id="HEYDAC10038">Musices usus, si [aphilosophetos] sit, et seueriorum studiorum
        accessione prorsus careat, nunquam decori, sed uicio uertendus est perpetuo. Siquidem Ouidio
        teste</p>
      <p xml:id="HEYDAC10039">Eneruant animos Citharae, Cantusque L,yraeque,</p>
      <p xml:id="HEYDAC10040">Et uox, et numeris brachia mota suis.</p>
      <p xml:id="HEYDAC10041">Ita enim fere uidemus, uiros nihil praeter saltationes, Veneres, ac
        adulteria crepare, qui olim pueri, extra omnem seueram disciplinam, in solis Ludionum
        scholis adoleuerunt. Quanquam etiam sunt, quos ita [aphilosophos] Musicae usus morosos
        potius ac difficiles reddat, quam molles. Idque tanto magis, quanto illi sibi uidentur in ea
        arte excellentiores. Quotus quisque enim est insignium Citharoedorum, aut Fidicinum, qui non
        hoc inhumanitatis uicio insigniter laboret,</p>
      <p xml:id="HEYDAC10042">Inter amicos</p>
      <p xml:id="HEYDAC10043">Vt nunquam inducat animum cantare rogatus:</p>
      <p xml:id="HEYDAC10044">Iniussus nunquam desistat?</p>
      <p xml:id="HEYDAC10045">Quid ergo laudis mereantur illi, qui minimas Chordarum dissonantias
        argutissime corrigentes, interim tamen uitae suae tenorem in omni uiciorum genere
        [kakophonotaton] esse patiuntur? Quibus uero uicijs facillime mederemur, si liberos nostros
        ita instrumentis canere doceremus, ut pariter philosophicarum <pb n="[4]"/>disciplinarum,
        aut alioqui honestorum studiorum praeceptiones imbibendas proponeremus. Ita enim fieret, ut
        animi grauioribus studijs, uelut praemuniti, tanto minus cantionum mollicie diffluerent,
        arrogantiue morum duricia rigerent. Atqui, si omnino carendum sit alterutro, quis sanae
        mentis homo non malit seueram aliquam disciplinam, prae tibiarum fidiumque scientia?
        Praesertim, quod ubique plurimi reperiantur Ludiones, qui pro stipe lasciue canentes, aut
        saltantes, sese grauibus uiris ridiculos faciant: At perpauci, qui graues et cordati, si res
        expostulet, esse possint. Recte itaque et prudenter nostratium Prouerbio dicitur, Cuique
        ingenuo homini hoc maxime studendum esse, ut potius alios habeat Ludiones, quam ipse
        habeatur ab alijs. Haec autem scribimus, non ut pulcherrimam cantandi artem uituperemus, sed
        potius, ut eam cum alijs seuerioribus disciplinis coniunctam, ab Erronum ac Ludionum ociosis
        lenocinijs uindicemus, ac in suum uerum officium restituamus, quo non tam ociosis
        Epicureorum uentribus, quam bonarum literarum, ac uerarum uirtutum cultoribus, oblectando
        seruiat.</p>
      <p xml:id="HEYDAC10046">Quid? Ergo Musicae nullus est usus in templis?</p>
      <p xml:id="HEYDAC10047">Est equidem aliquis, sed qui tamen et ipse non tam inter seueras
        sacrorum partes, quam spiritualium mentium oblectationes habendus sit, Non enim sonis aut
        tinnitibus colitur Deus, sed spiritu, et ueritate cordis: ut ita in re diuina nihil opus sit
        intensiore uoce, sed potius collectiore spiritu. Ita enim Diuus Paulus ait: Psalmorum,
        Hymnorum, ac cantionum spiritualium elocutionem, nobismetipsis faciendam: Domino autem in
        corde psallendum, et cantandum esse. ad Ephesios 5. Quapropter templariam quoque Musicam,
        non aliter, quam ludum spiritus tum usurpemus, cum grauioribus ac magis serijs sacris
        satisfecerimus.</p>
      <p xml:id="HEYDAC10048">
        <pb n="[5]"/>Quot sunt accidentia, quae ad canendi artem necessario requiruntur?</p>
      <p xml:id="HEYDAC10049">Octo. Scala, Clauis, Tactus, Nota, Punctum, Pausa, Mensura, Tonus.</p>
      <p xml:id="HEYDAC10050">CAPVT SECVNDVM.</p>
      <p xml:id="HEYDAC10051">Quid est Scala.</p>
      <p xml:id="HEYDAC10052">ESt constitutio linearum et spaciorum, recte ac aequaliter
        productorum, quibus omnis generis cantionum Notulas inscriptas cernimus. Graece [sustema]
        dicitur.</p>
      <p xml:id="HEYDAC10053">[staff5]</p>
      <p xml:id="HEYDAC10054">Cui usui est linearum, et spaciorum obseruatio in Cantibus?</p>
      <p xml:id="HEYDAC10055">Vt per ipsorum distantiam ascensus et descensus Notularum (quae uocis
        ducendae signa sunt) rectius ac expeditius depraehendatur. Nam si Notulae superficiei,
        parallelis carenti, inscribantur, nemo certo scire poterit, quantum uocem intendi aut
        remitti oporteat. At si paralleli addantur, absque dubio, primo statim intuitu, quid inter
        quasque Notulas distantiae sit, percipitur.</p>
      <p xml:id="HEYDAC10056">Cur uocant Musici Scalam?</p>
      <p xml:id="HEYDAC10057">Quantum conijcere licet, duae huius appellationis causae hoc loco
        sunt. Prima ex forma, quod lineae ita [parallelos] <pb n="[6]"/>Notulis subscriptae,
        portatilium Scalarum transuersa tigilla, quae Graeci [klimakteras] uocant, quodammodo
        repraesentent. Altera causa ex usu sumpta esse apparet. Quod in recitandis Musicae Scalae
        literis siue Clauibus, eodem plane modo quo et in Scalis portatilibus solet, scandendo
        procedatur, descendendo autem retrocedatur.</p>
      <p xml:id="HEYDAC10058">[Heyden, De arte, 6; text: Scala. Ascendendo procedit enumeratio.
        Descendendo retrocedit enumeratio literarum. ee, dd, cc, bb, aa, g, f, e, d, c, b, a, G, F,
        E, D, C, B, A, [Gamma]]</p>
      <p xml:id="HEYDAC10059">Quid sunt Claues?</p>
      <p xml:id="HEYDAC10060">Claues dicuntur hae septem literae, a b c d e f g: quae in systemate,
        triplici ordine singillatim singulis linearum ac spaciorum initijs additae, uocis humanae
        intensiones, ac remissiones determinant. In eo enim tota uis artis cantandi pendet, si
        sciatur, quatenus uocem nunc intendi, nunc remiti oporteat. Nam non cantat qui perpetuo
        eundem uocis sonum aedit. Est itaque cantare nihil aliud, quam uocem, pro rerum
        decantandarum adfectu, scite intendere ac remittere. Quam uocis intensionem ac remissionem
        ueteres per Monochordum certissime docuere. Est autem Monochordum instrumentum, unicam
        habens chordam, certa longitudine <pb n="[7]"/>supra duo fulcra intensam, in quorum magadio
        subter uocum gradus ab infima graui, ad usque supremam acutam, certis intersectionibus
        distinguuntur: Ita ut fulcro inferiore, quod solum mobile sit, supernum uersus gradatim pro
        moto, et chorda ad singulas intersectiones pulsa, quam certissime quicquid interuallorum
        ascendentis uocis est, aedatur. Itidem si a superiore fulcro reducas, descendentis. Quam rem
        ut pueri rectius intelligant, eam ipsorum manibus, ac auribus experiundam dabimus. Linea,
        quam hic a latere ob chartae breuitatem bipertitam adiunximus, integrae Chordae exemplar
        est, suas certas dissectiones habens. Eam si puer in cuiusuis testudinis magadio quintae
        Chordae, ut uocant, subscribat, ac suppositis utrobique fulcris, per gradatim promotum, ac
        remotum alterum examinet, utique quid uere Claues sint, quidque interuallorum inter se
        habeant, certissimo aurium sensu percipiet.</p>
      <p xml:id="HEYDAC10061">[Heyden, De arte, 7; text: [Gamma], A, B, [sqb], C, D, E, F, G, a, b,
        c, d, e, f, g, aa, bb, [sqb][sqb], cc, dd, ee, Fulcrum inferius pro mobile.] [HEYDAC1
        01GF]</p>
      <p xml:id="HEYDAC10062">Huius Lineae siue Monochordi exempla ubique in Musicis instrumentis
        conspiciuntur. In Citharis enim et Clauichordis, ut uulgo uocant, Chordae dispares nihil
        aliud sunt, quam Monochordi totidem partes, quot intersectiones illud habet. Ex unica autem
        Chorda plures fieri <pb n="[8]"/>rei necessitas coegit: quod in Monochordo pariter plures
        intersectiones pulsari nequeant: quas tamen Contrapuncti, ut uocant, constitutio plures
        simul consonantes, exigebat, Itidem et in testudinum Collis ligationum limites, tum etiam in
        tibijs foraminum interstitia, plane nihil aliud habere sciant pueri, quam particulares
        Monochordi huius dimensiones.</p>
      <p xml:id="HEYDAC10063">Quot sunt Claues Systematis, siue Monochordi?</p>
      <p xml:id="HEYDAC10064">In Monochordo, quod sonos tantum respicit, tres et uiginti habentur
        Claues. Id quod superius descripta Chorda ob oculos ponit. Verum qui non sonorum, sed
        positionis rationem sequuntur, illi tantum uiginti numerant: nimirum, quod in cantilenarum
        descriptione b fa et [sqb] mi, utlibet sono inter se differant, eundem tamen semper locum
        occupent. Caeterum quae nomina, et qui ordo Clauium sit, hic subiuncta figura declarat.</p>
      <p xml:id="HEYDAC10065">[Heyden, De arte, 8; text: 1, 2, 3, 4, 5, 6, 7, 8, 9, 10, [Gamma], A,
        B, C, D, E, F, G, a, b, c, d, e, f, g, aa, bb, cc, dd, ee, vt, re, mi, fa, sol, la, [sqb]
        mi, [sqb][sqb] mi] <figure>
          <graphic url="/images/HEYDAC1_02GF.gif"/>
        </figure></p>
      <p xml:id="HEYDAC10066">Literae Systematis cur dicuntur Claues?</p>
      <p xml:id="HEYDAC10067">Quia certas melodias, adeoque totius Systematis ordinem <pb n="[9]"
        />in Cantionibus uelut aperiunt ac oculis exponunt. Quemadmodum claues seris insertae ac
        circumactae, reclusis scrinijs, mox quicquid contenti ante latuerat, apparere faciunt</p>
      <p xml:id="HEYDAC10068">Quomodo diuiduntur systematis claues?</p>
      <p xml:id="HEYDAC10069">In Graues, Medias, et Acutas.</p>
      <p xml:id="HEYDAC10070">Quae sunt Graues literae?</p>
      <p xml:id="HEYDAC10071">Maiusculae infimae octo, [Gamma] A B C D E F G. Ideo graues dictae,
        quia cantiones, per eas deductae, uoce demissa, ac crassa cantari solent. Cantores uulgo
        Bassum uocant.</p>
      <p xml:id="HEYDAC10072">Quae sunt Mediae Claues?</p>
      <p xml:id="HEYDAC10073">Minusculae illae ac simplices literae septem, a b c d e f g, Mediarum
        nomen habent. quod uocem mediam inter demissam, grauem, et intensam acutam exigant: Qualem
        in concentu Tenoris et Alti, ut uocant, audimus.</p>
      <p xml:id="HEYDAC10074">Quae sunt Claues acutae?</p>
      <p xml:id="HEYDAC10075">Quinque illae geminatae supremae, aa bb cc dd ee. Intensissimam enim,
        et acutissimam uocem aedunt. qualis ferme impubertatis est. Discantum uulgo uocamus.</p>
      <p xml:id="HEYDAC10076">Licet ne uulgo receptis uiginti Clauibus plures adfingere?</p>
      <p xml:id="HEYDAC10077">Quidni liceat? imo etiam necesse est, quoties aliqua cantio harum
        fines infra supraue excesserit. Cautio tamen sit, ut in superadditis nouis Clauibus, ordo
        mediarum septem literarum ac syllabarum seruetur. Cuius rei indicium infra <pb n="[10]"
        />inter Solmisationis exempla reperient pueri. Nam secundum exemplum ad ggsol reut usque
        scandit. Decimum uero, integrum Diatessaron infra [Gamma]ut descendit.</p>
      <p xml:id="HEYDAC10078">Quis tandem est usus Clauium, hoc modo gradatim lineis, ac spacijs
        Scalae intertextarum?</p>
      <p xml:id="HEYDAC10079">Duplex est. Primus, ut certa uocum intensionis ac remissionis
        interualla designent: ut ita etiam ex ipso literarum ordine cognoscatur, quid inter uarias
        uoces intersit. De interuallis paulo inferius docebitur. Alter usus est, ut in ordine
        Clauium, ita in tabellam redactarum, tanquam in speculo, cuiusuis Cantionis situm quam
        facilime, ac certissime perspiciant pueri. Nimirum, quod lineae, quae in quibusque
        cantilenis spectantur, certa pars praescripti systematis sunt. Nam Notulas certis lineis, ac
        spacijs distingui, et a fronte Cantiones per characteristicas Claues inscribi, id equidem
        nihil aliud est, quam eas hoc modo ad situm, ac posituram antepositi systematis referri, ut
        confestim intelligant, quae Claues quibus Notulis seruiant.</p>
      <p xml:id="HEYDAC10080">Quae sunt claues Characteristicae?</p>
      <p xml:id="HEYDAC10081">Eae sunt, quae solae in Cantionum initijs, per certas figuras
        praescribi solent. quum aliae omnes, ceu dissimulatae, omissis ipsarum literis, mente, non
        oculis, concipiantur.</p>
      <p xml:id="HEYDAC10082">Quot sunt claues Characteristicae?</p>
      <p xml:id="HEYDAC10083">Quinque sunt, F c g [rob] [sqb]. Nam semper aliquae harum, in
        quibusque cantilenis, statim a principijs singulorum uersuum, certae lineae praescribi
        solent. Alij [Gamma]ut, et dd lasol, quoque inter Characteristicas numerant. Quas nos hic
        obmittimus <pb n="[11]"/>quod earum praescriptione nusquam opus esse uideatur.</p>
      <p xml:id="HEYDAC10084">Quae sunt figurae Clauium Characteristicarum?</p>
      <p xml:id="HEYDAC10085">Diuersae sunt pro uarietate cantuum. Nam in Chorali cantu F. c. g. ita
        simpliciter praescribuntur. In figurato uero, pro F ponitur [ClefF] aut [ClefF] pro c.
        [ClefC] g utrobique idem est, sed semper minusculum.</p>
      <p xml:id="HEYDAC10086">Quis est usus praescriptarum Characteristicarum?</p>
      <p xml:id="HEYDAC10087">Duplex est, Nam f. c. g. locum systematis indicant. [rob] rotundum
        uero, et [sqb] quadratum, qualitatem cantilenae, [rob] mollis ne, an [sqb] dura sit,
        ostendunt. Itaque qualibet harum trium f. c. g. in cantibus praescripta, illico pueri locum
        systematis per eam cognoscant. Siquidem linea, cui Characteristica in cantu insidet, eadem
        ipsa semper est, quam et in Systemate eadem Clauis occupat. Caeteraeque omnes Claues et
        lineae infra supraque, eodem per omnia ordine, quo in Systemate digestae sunt, etiam in
        Cantilenis repraesentantur: quod ex subiectis formulis clarissime cernitur.</p>
      <p xml:id="HEYDAC10088">Pars Systematis acuta.</p>
      <p xml:id="HEYDAC10089">[Heyden, De arte, 11; text: 6, 7, 8, 9, 10, c, d, e, f, g, aa, bb, cc,
        dd, ee, sol, la, fa, vt, re, mi, [rob] fa, [sqb] mi]</p>
      <p xml:id="HEYDAC10090">
        <pb n="[12]"/>Pars Systematis media.</p>
      <p xml:id="HEYDAC10091">[Heyden, De arte, 12,1; text: 4, 5, 6, 7, 8, F, G, a, b, c, d, e, f,
        g, fa, sol, la, vt, re, mi, [rob] fa, [sqb] mi] <figure>
          <graphic url="/images/HEYDAC1_03GF.gif"/>
        </figure></p>
      <p xml:id="HEYDAC10092">Pars Systematis grauis.</p>
      <p xml:id="HEYDAC10093">[Heyden, De arte, 12,2; text: 1, 2, 3, 4, 5, [Gamma], A, B, C, D, E,
        F, G, a, vt, re, mi, fa, sol, la]</p>
      <p xml:id="HEYDAC10094">DE CLAVIVM SYLLABIS</p>
      <p xml:id="HEYDAC10095">Quis est usus syllabarum, quae singulis Clauibus in Systemate
        adscriptae leguntur?</p>
      <p xml:id="HEYDAC10096">Hic est, ut per earum uicissitudinariam usurpationem, omni cantui suam
        propriam, ac certam modulationem attribuamus. Sunt enim eae syllabae nihil aliud, quam
        certae interuallorum nomenclationes. Sunt autem sex. VT, RE, MI, FA, SOL, LA. Quarum inter
        se ordinem subnexa haec cantiuncula docet.</p>
      <p xml:id="HEYDAC10097">Fuga in Subdiapente.</p>
      <p xml:id="HEYDAC10098">[Heyden, De arte, 12,3]</p>
      <p xml:id="HEYDAC10099">
        <pb n="[13]"/>Quomodo diuiduntur eae syllabae?</p>
      <p xml:id="HEYDAC10100">Nobis in Inferiores et Superiores diuiduntur. Inferiores uocamus, VT,
        RE, et MI. Nam si in Clauibus bisyllabis aut trisyllabis, per FA, SOL, LA, quantum oportet,
        scandi non potest, hae pro illis deficientibus succenturiare solent. Superiores uocamus FA,
        SOL, LA. Quod itidem et hae succenturiant inferioribus, quoties in Clauibus bisyllabis aut
        trisyllabis, per MI, RE, VT, tantum descendi non possit, quantum uocis remissio flagitat.
        Quam differentiam ex regulis solmisationum infra rectius percipient pueri: dummodo ante de
        uocum siue sonorum interuallis, quantum locus exigit, docti fuerint.</p>
      <p xml:id="HEYDAC10101">CAPVT TERTIVM</p>
      <p xml:id="HEYDAC10102">DE INTERVALLIS.</p>
      <p xml:id="HEYDAC10103">Quid est interuallum?</p>
      <p xml:id="HEYDAC10104">INteruallum est hoc ipsum, quod uox a certo sono altius intenditut,
        aut profundius remittitur.</p>
      <p xml:id="HEYDAC10105">Vocum interualla quot sunt?</p>
      <p xml:id="HEYDAC10106">Plurima quidem ea sunt, secundum quod uox subinde altior aut demissior
        aeditur. At quod ad puerilem captum commodet, pauca uulgatiora hic describere libet,
        uidelicet, Vnisonum, Semitonium, Tonum, Semiditonum, Ditonum. Diatesseron, Diapente,
        Semitonium cum Diapente, Tonum cum Diapente, Semiditonum cum Diapente, Ditonum cum Diapente,
        Diapason. In his percipiendis, non tam Monochordi exactam dimensionem, quam sex syllabarum
        praedictarum <pb n="[14]"/>ordinem, ac uulgaris Scalae lineas et spacia, ut ea in omnibus
        cantibus cernuntur, pueris animaduertenda censeo: Quod hoc modo, et facilius multo, et
        commodius, quaeque interualla percipient, ac memoria retinebunt.</p>
      <p xml:id="HEYDAC10107">Quid est Vnisonus?</p>
      <p xml:id="HEYDAC10108">Est eiusdem uocis idem ac perpetuus tenor, absque omni intensione aut
        remissione aeditus. Qualem habent Notulae omnes, quae super eandem lineam, aut in idem
        spacium positae cernuntur. Est ergo Vnisonus non interuallum, sed interuallorum aliorum ceu
        Basis, ad quam illa omnia per relationem aestimari debent.</p>
      <p xml:id="HEYDAC10109">[Heyden, De arte, 14,1; text: vt, re, mi, fa, sol, la]</p>
      <p xml:id="HEYDAC10110">Quid est Semitonium?</p>
      <p xml:id="HEYDAC10111">Est hoc ipsum, quod uox a mi ad fa intenditur, aut a fa ad mi
        remittitur.</p>
      <p xml:id="HEYDAC10112">[Heyden, De arte, 14,2; text: mi, fa]</p>
      <p xml:id="HEYDAC10113">Quid est Tonus?</p>
      <p xml:id="HEYDAC10114">Est deductio uocis a linea in proximum spacium, aut a spacio in
        contiguam lineam. Qualis est, quoties ab sol [fa, re, ut sub lin.] ad la [sol, mi, re sub
        lin.] transitur, et e contra. Excipe mi fa Semitonium.</p>
      <p xml:id="HEYDAC10115">
        <pb n="[15]"/>[Heyden, De arte, 15,1; text: vt, re, mi, fa, sol, la] <figure>
          <graphic url="/images/HEYDAC1_04GF.gif"/>
        </figure></p>
      <p xml:id="HEYDAC10116">Semiditonus quid est?</p>
      <p xml:id="HEYDAC10117">Est interuallum uocum a quaque linea ad alteram, aut a quoque spacio
        ad alterum, Semitonium pariter continens. Exemplo est quoties a mi [re supra lin.] ad sol
        [fa supra lin.] transitur aut reditur. Vulgo tertia minor dicitur, quod intra tres uocis
        gradus integrum Tonum cum Semitonio contineat.</p>
      <p xml:id="HEYDAC10118">[Heyden, De arte, 15,2; text: re, mi, fa, sol]</p>
      <p xml:id="HEYDAC10119">Quid est Ditonus?</p>
      <p xml:id="HEYDAC10120">Est interuallum a quaque linea ad alteram, aut a quouis spacio in
        alterum. Ita tamen, ut nullum Semitonium contineat. Huiusmodi est, quoties uox a ut [fa
        supra lin.] ad mi [la supra lin.] traducitur aut reducitur. Vulgo tertia maior dicitur, quod
        intra tres uocis gradus, duos integros Tonos habeat.</p>
      <p xml:id="HEYDAC10121">[Heyden, De arte, 15,3; text: vt, re, mi, fa, sol, la]</p>
      <p xml:id="HEYDAC10122">Diatesseron quid est?</p>
      <p xml:id="HEYDAC10123">Est uocis saltus a quauis linea in alterum spacium, aut a quolibet
        spacio ad alteram lineam: qualiter fit, dum <pb n="[16]"/>re [Vt supra lin., mi sub lin.] et
        sol [fa supra lin., la sub lin.] inuicem concinuntur. quartam alij uocant, quod intra
        quatuor uocis gradus duos tonos et Semitonium complectatur.</p>
      <p xml:id="HEYDAC10124">[Heyden, De arte, 16,1; text: vt, re, mi, fa, sol, la]</p>
      <p xml:id="HEYDAC10125">Diapente quid est?</p>
      <p xml:id="HEYDAC10126">Est uocis saltus a quauis linea in tertiam, aut a quouis spacio in
        tertium, Cuiusmodi est ab ut [re, mi, fa sub lin.] ad sol [la, mi, fa sub lin.]</p>
      <p xml:id="HEYDAC10127">Quintam uulgo uocant, quod per quinque gradus uocem intendat aut
        remittat.</p>
      <p xml:id="HEYDAC10128">[Heyden, De arte, 16,2; text: vt, re, mi, fa, sol, la]</p>
      <p xml:id="HEYDAC10129">Quid est Semitonium cum Diapente?</p>
      <p xml:id="HEYDAC10130">Est uocis transitio a qualibet linea in tertium spacium: aut a
        quolibet spacio ad tertiam lineam, duo Semitonia et tres tonos intra se continens. Exemplo
        est, mi et fa per sextam inuicem cantata. Sextam minorem uocant Cantores. Quod ad sextum
        usque gradum uox ita intensa aut remissa, duo Semitonia complecitur.</p>
      <p xml:id="HEYDAC10131">[Heyden, De arte, 16,3; text: mi, fa]</p>
      <p xml:id="HEYDAC10132">
        <pb n="[17]"/>Quid est Tonus cum Diapente?</p>
      <p xml:id="HEYDAC10133">Est itidem transitio a qualibet linea in tertium spacium; aut e quouis
        spacio ad tertiam lineam. sed quae unum tantum Semitonium, et quatuor tonos contineat.
        Exemplum, VT et LA per sextam alias sexta maior dicitur, Quod ad Sextum usque gradum uox
        intensa aut remissa, unicum saltem Semitonium contineat.</p>
      <p xml:id="HEYDAC10134">[Heyden, De arte, 17,1; text: vt, la] <figure>
          <graphic url="/images/HEYDAC1_05GF.gif"/>
        </figure></p>
      <p xml:id="HEYDAC10135">Quid est Semiditonus cum Diapente?</p>
      <p xml:id="HEYDAC10136">Est uocis transitus a quolibet spacio in aliud quartum: aut a quauis
        linea in aliam quartam, intra se duo Semitonia, et quatuor tonos complectens: Vulgo septimam
        minorem uocant, VT MI et RE FA exemplo sunt. Quod ita uocem intendendo aut remittendo septem
        gradus dinumerentur.</p>
      <p xml:id="HEYDAC10137">[Heyden, De arte, 17,2; text: vt, mi, re, fa]</p>
      <p xml:id="HEYDAC10138">Quid est Diapason?</p>
      <p xml:id="HEYDAC10139">Est saltus a qualibet linea in quartum spacium, aut a quolibet spacio
        in quartam lineam. Diapason dictum, quod hactenus tradita interualla omnia complectens,
        quasi in se ipsum redeat. Octauam alias uocant, quod eiusmodi intensio aut remissio uocis
        octo gradus habeat.</p>
      <p xml:id="HEYDAC10140">
        <pb n="[18]"/>[Heyden, De arte, 18; text: [Gamma]vt, re, mi, fa, sol, la]</p>
      <p xml:id="HEYDAC10141">Sunt et alia plura interualla, quae numerari uulgo solent, ita, si ad
        Diapason tonus, aut semitonium accesserit, uulgo Nonam uocant: si ditonus aut semiditonus,
        Decimam: si Diatesseron, Vndecimam: si Diapente, Duodecimam. Sed nos ea hic indicare, non
        tractare uoluimus, quod usu potius quam regula, per tempus edisci possint.</p>
      <p xml:id="HEYDAC10142">CAPVT QVARTVM,</p>
      <p xml:id="HEYDAC10143">De Solmisatione, ut uocant, siue nomenclatione uocum.</p>
      <p xml:id="HEYDAC10144">Ecquid est Solmisatio?</p>
      <p xml:id="HEYDAC10145">ESt earum syllabarum, quas quaeque Claues adiunctas habent, pro uaria
        notularum positura, propria ac expedita usurpatio.</p>
      <p xml:id="HEYDAC10146">Quot requiruntur ad Solmisationem proprie ac expedite discendam?</p>
      <p xml:id="HEYDAC10147">Duo. Primum, ut cantaturi, ante positum Systema, cum suis Clauibus et
        syllabis, certissime, ac tanquam proprios digitos, memoria teneant, et quarumque cantionum
        initijs adhibeant. Ita enim omnium cantionum constitutionem rectissime ob oculos positam
        perspicient. Alterum, ut diligenter obseruent, pro b fa et [sqb] mi, tanquam principes
        claues, caeterarum omnium Clauium syllabas ac uoces, in uniuersis cantibus usurpandas ac
        regendas esse. Nemo enim ullam cantilenam certe ac proprie modulari poterit, <pb n="[19]"
        />nisi ante consulto b fa, aut [sqb] mi didicerit, Mi ne an Fa, utrumuis suae stationi dari
        uelit. Nam tantum interest, Fa ne an Mi, in bfa [sqb]mi canatur, ut horum utrumuis
        peculiarem sibi melodiae naturam ac qualitatem uendicet. Vnde fit, ut et plura Cantionum
        genera numerentur.</p>
      <p xml:id="HEYDAC10148">Quot sunt Cantionum genera?</p>
      <p xml:id="HEYDAC10149">Sunt, qui tria numerant: Naturale, b molle, [sqb] durum. Alij his et
        quartum addunt, uidelicet Fictum. Nobis uero, ob commodiorem docendi modum, duo tantum
        constituisse satis esto, bmolle et [sqb]durum. secundum quod omnis cantus, ab initio aut b
        scriptum habet, aut non habet.</p>
      <p xml:id="HEYDAC10150">Quis est cantus b mollis?</p>
      <p xml:id="HEYDAC10151">Is est, qui ab initio b adscriptum habet, et secundum b fa, caeterarum
        omnium Clauium uoces, infra supraque suo ordine digerit. Idque si bfa suum locum, proxime
        sub csolfaut, tuetur. Nam si b praescriptum, alienum locum occupat, cantum Fictum faciet, in
        quo tum, neglectis regularibus uocibus Scalae, supposititiae alia fingendae sunt, pro ut
        infra fa, in b scripto, Mi, Re, Vt: supra autem, Sol La congruit. Neque ad ullam aliam
        clauem, extra b, in talibus cantibus respectio est. Quare et eas ipsas cantiones, quod totae
        ex b praescripto pendeant, a Cantu b molli separare nolumus.</p>
      <p xml:id="HEYDAC10152">Quis cantus [sqb] duri?</p>
      <p xml:id="HEYDAC10153">Is est, qni ab initio aut nullum b fa, aut tale [sqb]#mi praescriptum
        habet: ut in eo secundum Mi in [sqb] mi, itidem caeterarum omnium Clauium syllabae sursum ac
        deorsum, pro illius ordine coaptentur. Horum generum exempla infra proxime Solmisationis
        regulas subiungam, Nam iam huc posita, <pb n="[20]"/>nondum tradita Solmisationis arte, non
        satis euidenter a pueris percipi possent.</p>
      <p xml:id="HEYDAC10154">Cur omittitur hic Cantus naturalis?</p>
      <p xml:id="HEYDAC10155">Ideo, quod nobis longe commodiorem institutionem neglectus, quam
        animaduersus faciat. Nam illius nomenclatione obmissa, tum multo euidentior et commodior
        diuisio omnium Cantionum, per [rob] ab initio aut adscriptum, aut non adscriptum, efficitur.
        Deinde et solmisationis ars, ob illum intermissum, tanto paucioribus, ac puerili captui
        facilioribus regulis, tum rectissime describi poterit. Neque quicquam scrupuli facit, quod
        naturali cantui quiddam peculiare prae alijs duobus, esse constet: praesertim, cum neque
        illud ita unquam se habeat, quin aut in cantus [sqb] duri, aut [rob] mollis septa coincidat:
        nisi forte Diapente non egrediatur. qualem tum nihil plane uetat, [sqb] duri et nomine et
        regulis censeri.</p>
      <p xml:id="HEYDAC10156">Tota Solmisationis ratio, quot regulis principalibus
        compraehenditur?</p>
      <p xml:id="HEYDAC10157">Septem, secundum totidem literas, a b c d e f g. quas Systema habet.
        Quanquam enim hae, uocum differentiae causa, primo maiusculis formis, deinde minusculis,
        postremo et geminatis scribuntur. tamen, quod ad Solmisationis artem pertinet, quicquid de
        minusculis medijs dicitur, idem pariter et de maiusculis infra, et de geminatis supra,
        intelligi oportebit. Ita enim ab alijs, sed obscurius dicitur: de octauis idem esse
        iudicium.</p>
      <p xml:id="HEYDAC10158">Regulae Solmisationis,</p>
      <p xml:id="HEYDAC10159">Prima de ala mi re [aa la mi re supra lin. A re sub lin.]</p>
      <p xml:id="HEYDAC10160">
        <pb n="[21]"/>In a [aa supra lin., A sub lin.] la mi re, si cantus ultra ipsum scandit,
        [rob] praescripto, MI: non praescripto, RE canatur. At si plus ditono descendat, perpetuo
        LA.</p>
      <p xml:id="HEYDAC10161">Annotatio.</p>
      <p xml:id="HEYDAC10162">Plus Ditono dico. Nam si tantum per Ditonum, aut minus eo descendatur,
        nihil opus erit LA: cum per MI, RE, VT, perfici descensio possit. Idem et de similibus infra
        conditionibus intelligatur. Scilicet, quod nihil opus sit succenturiatione aliarum uocum,
        ubi cantus tenarium ordinem harum sex syllabarum, VT, RE, MI, FA, SOL, LA, non
        excesserit.</p>
      <p xml:id="HEYDAC10163">[Heyden, De arte, 21,1; text: a, la, sol, fa, mi, re, vt]</p>
      <p xml:id="HEYDAC10164">Altera regula de b [bb supra lin., [sqb] sub lin.]</p>
      <p xml:id="HEYDAC10165">In b [bb supra lin., [sqb] sub lin.] fa [sqb] mi, Si cantus b mollis
        est, semper FA: si uero [sqb]duri, MI cantetur. b mollis is omnis est, qui rotundum [rob]
        suo loco praescriptum habet, [sqb] durus qui non habet.</p>
      <p xml:id="HEYDAC10166">[Heyden, De arte, 21,2; text: la, sol, fa, mi, re, vt]</p>
      <p xml:id="HEYDAC10167">Tertia de c [cc supra lin., C sub lin.] sol fa ut.</p>
      <p xml:id="HEYDAC10168">
        <pb n="[22]"/>In c [cc supra lin., C sub lin.] sol fa ut, si cantus ipsum plus Ditono
        superat, semper VT: si fi uero uel Tonum deorsum cadit, b praescripto SOL: non praescripto,
        FA canatur.</p>
      <p xml:id="HEYDAC10169">[Heyden, De arte, 22,1; text: c, la, sol, fa, mi, re, vt] <figure>
          <graphic url="/images/HEYDAC1_06GF.gif"/>
        </figure></p>
      <p xml:id="HEYDAC10170">Quarta regula de d [dd supra lin., D sub lin.] la sol re.</p>
      <p xml:id="HEYDAC10171">In d [dd supra lin., D sub lin.] la sol re, si cantus plus tono ultra
        ipsum tollitur, semper RE: si non plus tono tollitur, sed magis de mittitur, b praescripto
        LA, non praescripto, SOL sumatur.</p>
      <p xml:id="HEYDAC10172">[Heyden, De arte, 22,2; text: d, la, sol, fa, mi, re, vt]</p>
      <p xml:id="HEYDAC10173">Quinta regula de e [ee supra lin., E sub lin.] la mi.</p>
      <p xml:id="HEYDAC10174">In e la mi [ee la supra lin., E la mi sub lin.] Si cantus plus ditono
        descendit, semper LA, sin minus, aut si scandit, semper MI cantetur.</p>
      <p xml:id="HEYDAC10175">[Heyden, De arte, 22,3; text: e, la, sol, fa, mi, re, vt]</p>
      <p xml:id="HEYDAC10176">
        <pb n="[23]"/>Sexta regula de F [f supra lin.] fa ut.</p>
      <p xml:id="HEYDAC10177">In F [f supra lin.] fa ut, tum VT canatur, cum cantus ad bfa
        praesriptum scandit, alias perpetuo FA cantetur.</p>
      <p xml:id="HEYDAC10178">[Heyden, De arte, 23,1; text: F, vt, re, mi, fa, sol, la]</p>
      <p xml:id="HEYDAC10179">Septima regula de g G [Gamma] sol re ut.</p>
      <p xml:id="HEYDAC10180">In G [g supra lin., [Gamma] sub lin.] sol re ut, si cantus plus tono
        ipsum transcendit, b scripto, RE: non scripto, VT cantetur: at si non plus tono scandit, sed
        potius descendit, semper SOL.</p>
      <p xml:id="HEYDAC10181">[Heyden, De arte, 23,2; text: la, sol, fa, mi, re, vt]</p>
      <p xml:id="HEYDAC10182">Appendix prima.</p>
      <p xml:id="HEYDAC10183">Si b fa aut [sqb] mi ab initio, non in suo, sed alieno quopiam loco
        signatur, tum neglecta totius systematis regulari positione ex solo utriusuis loco, totus
        omnium aliarum syllabarum ac uocum ordo, infra supraque usurpetur.</p>
      <p xml:id="HEYDAC10184">
        <pb n="[24]"/>[Heyden, De arte, 24; text: vt, re, mi, fa, sol, la]</p>
      <p xml:id="HEYDAC10185">Appendix altera.</p>
      <p xml:id="HEYDAC10186">Si b fa non ab initio praepositum, sed mediae cantioni passim insertum
        reperitur, in solam eam Notam agit, quae in eodem spacio, aut eadem linea proxime
        succedit.</p>
      <p xml:id="HEYDAC10187">In his regulis totum Solmisationis artificium, non minus certe quam
        breuiter continetur. Harum itaque ductu, pueri, conspecta cuiusuis cantionis Claue
        Characteristica, illico uniuersarum Notularum syllabas pernoscent. Dummodo, quod ante
        monuimus, Systema in promptu habeant, ac probe memoria teneant. Hoc enim modo ex
        Characteristica Claue, statim quicquid et aliarum Clauium infra supraque Characteristicam
        est, perspicitur. Quibus perspectis, certa pariter syllabarum Scala secundum b fa, aut
        [sqb]mi illico sese aperit. In qua, ut quaeque syllaba, in quamcunque lineam, aut quodcunque
        spacium inciderit, ita ab eadem omnes Notulae, ibidem recte sequentes denominentur. De
        Clauibus Characteristicis supra traditum est.</p>
      <p xml:id="HEYDAC10188">Demonstrationes, quomodo in quibusuis Cantilenis, per solam
        Characteristicam Clauem, caeterae Claues ac syllabarum Scala comprehendatur. Tum etiam,
        quomodo mutationes syllabarum se inuicem, ultra infraue senarium ipsarum ordinem, ascendendo
        descendendoque habeant.</p>
      <p xml:id="HEYDAC10189">
        <pb n="[25]"/>Systematis acuti formae, quae Discanto, ut uocant, peculiares sunt.</p>
      <p xml:id="HEYDAC10190">[Heyden, De arte, 25,1; text: c, d, e, f, g, aa, bb, cc, dd, ee, vt,
        re, mi, fa, sol, fa, [rob]fa, [sqb]#mi] <figure>
          <graphic url="/images/HEYDAC1_07GF.gif"/>
        </figure></p>
      <p xml:id="HEYDAC10191">Systematis medij formae, quae Alto et Tenori communes sunt.</p>
      <p xml:id="HEYDAC10192">[Heyden, De arte, 25,2; text: F, G, a, b, c, d, e, f, g, vt, re, mi,
        fa, sol, la, D, E, [rob] fa]</p>
      <p xml:id="HEYDAC10193">Systematis grauis formae, quas Bassus sibi uendicat.</p>
      <p xml:id="HEYDAC10194">[Heyden, De arte, 25,3; text: [Gamma], A, B, C, D, E, F, G, a, vt, re,
        mi, fa, sol, la, b, c, [rob]fa, [sqb]mi]</p>
      <p xml:id="HEYDAC10195">Sequuntur totidem ferme exempla Solmisationis, quot Clauium
        Characteristicarum positurae in usu sunt. Vt ita ad quodlibet horum exemplorum, recte ac
        certe cum sua scala perceptum, pueri deinde omnia, similiter signata, conferant. neque
        quicquam dubitent, eodem plane ordine ac modo, etiam in omnibus alijs similibus Solmisandum,
        ut uulgo loquimur, esse. Quod si ita fecerint, absque omni scrupulo, quicquid similium
        Cantionum eis oblatum fuerit, percantent.</p>
      <p xml:id="HEYDAC10196">
        <pb n="[26]"/>Acutae uocis, quam Discantum uocant, exemplum primum, sub gsolreut
        [sqb]duro.</p>
      <p xml:id="HEYDAC10197">Exercitium uocum Musicalium. Non patet.</p>
      <p xml:id="HEYDAC10198">[Heyden, De arte, 26; text: PRIMVS DISCANTVS. ut, sol, re, fa,
        BASSVS.] <figure>
          <graphic url="/images/HEYDAC1_08GF.gif"/>
        </figure></p>
      <p xml:id="HEYDAC10199">
        <pb n="[27]"/>[Heyden, De arte, 27; text: ALTER DISCANTVS. re, sol, vt, fa, TENOR] <figure>
          <graphic url="/images/HEYDAC1_09GF.gif"/>
        </figure></p>
      <p xml:id="HEYDAC10200">
        <pb n="[28]"/>Acutae uocis alterum exemplum, sub gsolreut bmolli.</p>
      <p xml:id="HEYDAC10201">Fuga duarum uocum, quarum altera priorem post tempus sequitur, altior
        tono. Iosquini.</p>
      <p xml:id="HEYDAC10202">[Heyden, De arte, 28; text: re, sol, vt] <figure>
          <graphic url="/images/HEYDAC1_10GF.gif"/>
        </figure></p>
      <p xml:id="HEYDAC10203">
        <pb n="[29]"/>RESOLVTIO.</p>
      <p xml:id="HEYDAC10204">[Heyden, De arte, 29; text: re, sol, vt] <figure>
          <graphic url="/images/HEYDAC1_11GF.gif"/>
        </figure></p>
      <p xml:id="HEYDAC10205">
        <pb n="[30]"/>Acutae uocis tertium exemplum, sub c b molli.</p>
      <p xml:id="HEYDAC10206">Fuga trium uocum, quarum duae in unisono, tertia in Subdiapente.
        [adelos].</p>
      <p xml:id="HEYDAC10207">[Heyden, De arte, 30,1; text: sol, vt, re, la] <figure>
          <graphic url="/images/HEYDAC1_12GF.gif"/>
        </figure></p>
      <p xml:id="HEYDAC10208">Acutae uocis quartum exemplum, sub c [sqb]duri.</p>
      <p xml:id="HEYDAC10209">Fuga duorum, quorum posterior priorem post tempus sequitur, sed tono
        demissior. Iosquini.</p>
      <p xml:id="HEYDAC10210">[Heyden, De arte, 30,2; text: fa, vt, sol]</p>
      <p xml:id="HEYDAC10211">
        <pb n="[31]"/>[Heyden, De arte, 31,1] <figure>
          <graphic url="/images/HEYDAC1_13GF.gif"/>
        </figure></p>
      <p xml:id="HEYDAC10212">Resolutio uocis sequentis.</p>
      <p xml:id="HEYDAC10213">[Heyden, De arte, 31,2; text: fa, vt, sol]</p>
      <p xml:id="HEYDAC10214">
        <pb n="[32]"/>Mediarum uocum Alti et Tenoris, primum exemplum.</p>
      <p xml:id="HEYDAC10215">Fuga duorum, ex eadem claue, post perfectum tempus. [adelos].</p>
      <p xml:id="HEYDAC10216">[Heyden, De arte, 32; text: fa, vt, sol] <figure>
          <graphic url="/images/HEYDAC1_14GF.gif"/>
        </figure></p>
      <p xml:id="HEYDAC10217">
        <pb n="[33]"/>Mediarum uocum Alti et Tenoris alterum exemplum, sub c solfaut [sqb]duri.</p>
      <p xml:id="HEYDAC10218">Fuga duorum in unisono. [adelos].</p>
      <p xml:id="HEYDAC10219">[Heyden, De arte, 33; text: sol, vt] <figure>
          <graphic url="/images/HEYDAC1_15GF.gif"/>
        </figure></p>
      <p xml:id="HEYDAC10220">
        <pb n="[34]"/>Mediarum uocum tertium exemplum sub c solfaut b molli.</p>
      <p xml:id="HEYDAC10221">Fuga trium in unisono.</p>
      <p xml:id="HEYDAC10222">[Heyden, De arte, 34; text: vt, fa, sol] <figure>
          <graphic url="/images/HEYDAC1_16GF.gif"/>
        </figure></p>
      <p xml:id="HEYDAC10223">
        <pb n="[35]"/>Mediarum uocum Quartum exemplum [sqb]durum.</p>
      <p xml:id="HEYDAC10224">Fuga trium in unisono. [adelos].</p>
      <p xml:id="HEYDAC10225">[Heyden, De arte, 35; text: vt, sol, re] <figure>
          <graphic url="/images/HEYDAC1_17GF.gif"/>
        </figure></p>
      <p xml:id="HEYDAC10226">
        <pb n="[39 recte 36]"/>Infimae uocis, id est, Bassi, primum exemplum.</p>
      <p xml:id="HEYDAC10227">Fuga duorum in unisono. Iacobi Obrecht.</p>
      <p xml:id="HEYDAC10228">[Heyden, De arte, 39 recte 36; text: re, la, mi, sol] <figure>
          <graphic url="/images/HEYDAC1_18GF.gif"/>
        </figure></p>
      <p xml:id="HEYDAC10229">
        <pb n="[37]"/>Infimae uocis alterum exemplum.</p>
      <p xml:id="HEYDAC10230">Fuga duorum in unisono. De Orto.</p>
      <p xml:id="HEYDAC10231">[Heyden, De arte, 37; text: re, la] <figure>
          <graphic url="/images/HEYDAC1_19GF.gif"/>
        </figure></p>
      <p xml:id="HEYDAC10232">
        <pb n="[38]"/>Infimae uocis tertium exemplum.</p>
      <p xml:id="HEYDAC10233">Fuga duorum, in Subdiatessaron. Iosquini.</p>
      <p xml:id="HEYDAC10234">[Heyden, De arte, 38; text: vt, sol, re] <figure>
          <graphic url="/images/HEYDAC1_20GF.gif"/>
        </figure></p>
      <p xml:id="HEYDAC10235">
        <pb n="[39]"/>Exemplum cantus ficti, siue b mollis iste fuerit, siue [sqb] duri.</p>
      <p xml:id="HEYDAC10236">Fuga trium uocum, in Epidiatesseron, post perfectum tempus.
        Okeghem.</p>
      <p xml:id="HEYDAC10237">[Heyden, De arte, 39; text: re, la, vt, sol] <figure>
          <graphic url="/images/HEYDAC1_21GF.gif"/>
        </figure></p>
      <p xml:id="HEYDAC10238">
        <pb n="[40]"/>CAPVT QVINTVM</p>
      <p xml:id="HEYDAC10239">De Tactu.</p>
      <p xml:id="HEYDAC10240">QVae hactenus de Scala,de Clauium constitutione, et earundem syllabis
        in modulando usurpandis, tradidi: ea omnia nihil aliud sunt, quam certae regulae [tes arseos
        kai theseos] uocum sonorumque. At quae nunc sequentur, non intensionem aut remissionem, sed
        contractionem ac productionem uocis docebunt. Est enim duplex uocis quantitas, secundum quod
        [he arsis kai thesis], aliter: aliter [he ektasis kai sustole] uocem appendunt. Vt illam per
        Scalae lineas, ac spacia depraehendimus: ita hanc per uariarum Notarum differentes figuras,
        pro ut, nunc longius, nunc breuius phthongos trahi libet, describimus. Tum illam numerorum,
        hanc uero temporum proportionibus dimetimur. Eam uero temporum dimensionem Tactu
        distinguimus: ut ita de Tactu ante, quam de Notulis necessario tradendum sit.</p>
      <p xml:id="HEYDAC10241">Quid est Tactus?</p>
      <p xml:id="HEYDAC10242">Tactus est digiti motus, aut nutus, ad temporis tractum, in uices
        aequales diuisum, omnium Notularum, ac Pausarum quantitates coaptans. Tactu ergo, quantum
        temporis cuiuis Notulae, ac pausae attribuendum sit, rectissime definitur. Adeo, ut plane
        nihil certi de notularum quantitate, perfectione, imperfectione, augmentatione, et
        diminutione, neque doceri neque percipi possit, nisi ante certum de Tactu iudicium
        constituatur. Constituimus itaque hic talem Tactum, cuius singulae uices, aeque distantes,
        singulis Semibreuibus notulis, sub his signis [O] [C]. aequali temporis quantitate
        correspondeant. Ad quam Tactuum ac Semibreuium notularum aequalitatem, deinde omnes aliae
        notulae, cum maiores tum minores, relatiue appendi debebunt.</p>
      <p xml:id="HEYDAC10243">
        <pb n="[41]"/>Quot sunt genera Tactuum?</p>
      <p xml:id="HEYDAC10244">Ab alijs quidem tria Tactuum genera traduntur, quae et uulgus Cantorum
        in cantando iamdiu recepit. Verum si quis ipsius artis, ac proportionis naturam, et
        probatissimorum Symphonistarum cantiones, rectius perspiciat, utique conuincetur, non nisi
        unicum Tactus genus esse, quod omnis generis probatis cantilenis adaptari et possit et
        debeat. Non enim, si omnino diuidendus Tactus sit, ex eo alius erit, si lentius aut
        concitatius ipse moueatur. Sed potius, si aut plures, aut pauciores Notulas absoluat. Quod
        uetustiores Musici, si concitatiorem aut lentiorem cantum uellent, id non per celeriorem aut
        tardiorem Tactum, sed per ipsarum Notularum, aut protractiorem aut contractiorem ualorem
        praestiterunt. Nam ob eam solam causam signa diminuentia, et proportiones generis
        multiplicis, in Musicam uenisse, nemo dubitare potest. Vt ita non Tactuum, sed Notularum
        quantitatem subinde pro uarijs signis, Prolationum, Temporum, Modorum, ac Proportionum
        distinguere operae precium sit. Idem enim Tactus in cantu Perfecto non diminuto, unicam
        Semibreuem tanti facit, quanti in diminuto, aut Proportione dupla, duas: in Tripla, tres: in
        Sesquialtera, unam et semissem. Cuius rei certiorem comprobationem, ab exemplis optimorum
        Symphonistarum adferendam, in postremum huius libelli locum differamus. Quod hic non dum
        commodum sit, ea apponere, de quorum Modis, Prolationibus, Proportionibus et caetera nihil
        adhuc compertum habent pueri. Satis autem hic esto pueris didicisse, in iam describendo
        ualore Notarum ac Pausarum, per numerum Tactuum totidem semper Semibreues notulas, quatenus
        eae non auctae diminutaeue sint, intelligi oportere. Est enim essentialis ualor Semibreuium
        Notularum, ut singulae singulis tactibus ualeant. At quod alioqui pro uariorum signorum
        adscriptione plus minusue ualent, id non est ipsarum essentiae, sed accidentis cuiusdam
        artificij.</p>
      <p xml:id="HEYDAC10245">
        <pb n="[42]"/>CAPVT SEXTVM</p>
      <p xml:id="HEYDAC10246">De Notulis.</p>
      <p xml:id="HEYDAC10247">Quid sunt Notulae?</p>
      <p xml:id="HEYDAC10248">Notulae sunt certi Characteres, secundum quos, uoces soniue in
        cantibus formantur ac diriguntur.</p>
      <p xml:id="HEYDAC10249">Quot requiruntur ad Notulas recte cognoscendas?</p>
      <p xml:id="HEYDAC10250">Duo, Locus et Figura. Locus Notulae docet, quatenus uocem intendi aut
        remitti oporteat. ad quem proprie pertinet, quicquid supra de Solmisatione traditum est.
        Figura uero Notulae monstrat, quantum uox produci aut corripi debeat. Atque huc referentur,
        quaecunque porro de Notularum ualore, Punctis, Pausis, Prolatione, Tempore, Modis,
        Augmentatione ac Diminutione docebuntur.</p>
      <p xml:id="HEYDAC10251">Quot sunt Notularum species?</p>
      <p class="textFig" xml:id="HEYDAC10252">Duae. Simplex, et colligata.
        <lb/>                        [MXv] Maxima      [Mv] Minima
        <br/>                        [Lv]  Longa       [M]  Semiminina
        <lb/>Simplices Notulae sunt. [Bv]  Breuis      [A]  Fusa 
        <br/>                        [Sv]  Semibreuis  [SF] Semifusa <lb/></p>
      <p xml:id="HEYDAC10253">Ecquid ualet quaeque simplicium?</p>
      <p xml:id="HEYDAC10254">
        <pb n="[43]"/>Secundum uarios Modos, Tempora, Prolationes, ac Proportiones, pro ut perfectae
        aut imperfectae, auctae aut diminutae fuerint, uariam motus quantitatem accipiunt. De quibus
        omnibus, infra in secundo libro de Mensura tradetur. At nunc, quod satis hic sit, quam
        simplicissime, earum cuiusque ualorem, ut communiter habent, uulgari figura ita
        indicemus.</p>
      <p xml:id="HEYDAC10255">[Heyden, De arte, 43; text: Perfecta, Valet, Imperfecta, 12, 8, 6, 4,
        3, 2, 1, 1/2, 1/4, 1/8, 16, Tactus.] <figure>
          <graphic url="/images/HEYDAC1_22GF.gif"/>
        </figure></p>
      <p xml:id="HEYDAC10256">Quae sunt Notulae colligatae?</p>
      <p xml:id="HEYDAC10257">Eae sunt, in quibus plures simplices, uelut continuo tractu
        colligantur. Eius colligationis causam, aliqui ex textus applicatione desumi putant.
        Quanquam in prolixa Notularum serie, uarietatis quoque gratia hoc ipsum causari potuit.</p>
      <p xml:id="HEYDAC10258">Quomodo inter se diuiuntur Colligatae Notulae?</p>
      <p xml:id="HEYDAC10259">In Semibreues, Breues, Longas, et Mixtas.</p>
      <p xml:id="HEYDAC10260">
        <pb n="[44]"/>Semibreues quomodo scribuntur?</p>
      <p xml:id="HEYDAC10261">Bifariam. Aut enim duo corpuscula quadrata gradatim cohaerent: quorum
        prius uirgulam sinistre erectam habet. Hoc modo [Lig2vcssna] [Lig2vcssnd] Aut unum corpus
        quadratum, sed longiuscule obliquum, itidem a fronte sinistram uirgulam sursum protendit,
        ita: [Lig2vcssnd]</p>
      <p xml:id="HEYDAC10262">Istarum quaeque duabus semibreuibus naturaliter ualet.</p>
      <p xml:id="HEYDAC10263">Quae forma est colligatarum breuium?</p>
      <p xml:id="HEYDAC10264">Itidem duplex. Aut enim duo corpora quadrata gradatim, sed sursum
        tendentia, cohaerent absque cauda, ita: [Bv,Bv] Aut unicum corpus quadratum longiuscule
        obliquum, sinistram causam dimittit, ita: [Lig2vcdsnod] Vtraque forma duabus breuibus
        constat. Quaesi perfectae sint, singulae tribus tactibus: si imperfectae, duobus ualent. Est
        itaque cauda sinistra, sursum erecta, Semibreuium: deorsum uero demissa, Breuium Notularum
        constans et perpetua notio.</p>
      <p xml:id="HEYDAC10265">Quae forma est colligatarum Longarum?</p>
      <p xml:id="HEYDAC10266">Itidem duplex. Aut enim duo corpora quadrata gradratim, absque caudis,
        deorsum tendentia habent, hoc modo [Lig2vd] Aut plura corpora quadrata habent, sursum
        deorsum connexa, quorum quodque suam dextram caudam, siue sursum deorsum protendit, hoc
        modo: [Lig4vLdLaLdcddx] Nam dextrae caudae solis Longis et Maximis sunt propriae,</p>
      <p xml:id="HEYDAC10267">Quae tandem sunt Ligaturae mixtae?</p>
      <p xml:id="HEYDAC10268">Hae sunt, in quibus duae, tres, pluresue Notulae connexae, diuersam
        omnino quantitatem tuentur. Eiusmodi sunt, quoties supra recensitis, uel simplicibus, uel
        colligatis Notulis, aliae superadduntur. De quibus hae regulae breuissime docent.</p>
      <p xml:id="HEYDAC10269">Prima regula.</p>
      <p xml:id="HEYDAC10270">Ligaturae Semibreues et Breues, si alijs Notulis praenexae <pb
          n="[45]"/>sint, nihilominus ipsae eodem plane modo, quo traditum est, censeantur.
        Exemplum.</p>
      <p xml:id="HEYDAC10271"
        >[Lig4vcssnaaa,Lig4vcssnddd,Lig3vcssnoda,Lig4vcssnodaMXd,Lig3vcssnaod,Lig3vcssndod,Lig4vcdsnodad,Lig4vaaa,Lig5vaddod
        on staff5]</p>
      <p xml:id="HEYDAC10272">Altera Regula.</p>
      <p xml:id="HEYDAC10273">Aliae omnes accessoriae Notulae, si non sint ultimae, pro Breuibus
        habeantur, excepto, si qua est Maxima. Exempla.</p>
      <p xml:id="HEYDAC10274"
        >[Lig5vcssnodadd,Lig4vcssndaa,Lig4vcssnaad,Lig5vcdsnodaad,Lig7vaadodaacddx,Lig6vaMXaddacddx
        on staff5]</p>
      <p xml:id="HEYDAC10275">Tertia Regula.</p>
      <p xml:id="HEYDAC10276">Omnes ultimae sursum tendentes, absque caudis, aut oblique
        dependentes, Breues sunt: Deorsum quadratae uero, aut cum caudis, Longae. Exempla sunt ante
        positarum figurarum ultimae omnes.</p>
      <p xml:id="HEYDAC10277">Quarta Regula.</p>
      <p xml:id="HEYDAC10278">Quadrata initialis, cauda carens, contigua descendente, Longa est: Sin
        caudam sinistram demittit, aut contigua altera scandit, Breuis Exempla.</p>
      <p xml:id="HEYDAC10279">[Lig4vdda,Lig4vdodd,Lig4vcdsndodd,Lig4vaodd on staff5]</p>
      <p xml:id="HEYDAC10280">Quinta Regula.</p>
      <p xml:id="HEYDAC10281">Obliqua ligatura, si initialis sit, cauda carens, siue sursum siue
        deorsum tendat, primam Longam, alteram Breuem habet. Exempla.</p>
      <p xml:id="HEYDAC10282">[Lig5vodadacddx,Lig11voaadaMXcddxdodadaa on staff5]</p>
      <p xml:id="HEYDAC10283">Sequitur exemplum Notularum utriusque speciei. Fortuna. Ludouici
        Senflij, ad uoces Musicales.</p>
      <p xml:id="HEYDAC10284">
        <pb n="[46]"/>[Heyden, De arte, 46; text: DISCANTVS. FOrtuna ad uoces Musicales. BASSVS.] <figure>
          <graphic url="/images/HEYDAC1_23GF.gif"/>
        </figure></p>
      <p xml:id="HEYDAC10285">
        <pb n="[47]"/>[Heyden, De arte, 47; text: ALTVS. FOrtuna ad uoces Musicales. Tenor] <figure>
          <graphic url="/images/HEYDAC1_24GF.gif"/>
        </figure></p>
      <p xml:id="HEYDAC10286">
        <pb n="[48]"/>[Heyden, De arte, 48; text: BASSVS.] <figure>
          <graphic url="/images/HEYDAC1_25GF.gif"/>
        </figure></p>
      <p xml:id="HEYDAC10287">
        <pb n="[49]"/>[Heyden, De arte, 49; text: Tenor] <figure>
          <graphic url="/images/HEYDAC1_26GF.gif"/>
        </figure></p>
      <p xml:id="HEYDAC10288">
        <pb n="[50]"/>CAPVT SEPTIMVM</p>
      <p xml:id="HEYDAC10289">De Punctis.</p>
      <p xml:id="HEYDAC10290">Quottuplex est usus Punctorum in Cantilenis?</p>
      <p xml:id="HEYDAC10291">TRiplex. Alia enim dimidio ualore adhuc augent Notulas, quibus pone
        adscribuntur. unde additionis nomen habent. Alia duplo alteras sequentes Notas ualere
        faciunt. Ex quo nomen alterationis sumpserunt. Tertia Notulas a Notulis distinguunt,
        quapropter distinctionis siue diuisionis Puncta dicuntur.</p>
      <p xml:id="HEYDAC10292">Ecquod est Punctum additionis?</p>
      <p xml:id="HEYDAC10293">Vulgatius illud, quod omnis generis Cantionum quibus liber Notulis, a
        tergo recte adscriptum, ex unicis sesquialteras ipsas facit, hoc est, ut dimidio plus
        ualeant deinde, quam ante absque punctis ualuerant. Sub quo et perfectionis punctum, quod et
        ipsum nihil aliud efficiat, intelligatur. Exemplum.</p>
      <p xml:id="HEYDAC10294">[Heyden, De arte, 50] <figure>
          <graphic url="/images/HEYDAC1_27GF.gif"/>
        </figure></p>
      <p xml:id="HEYDAC10295">Quod est Punctum diuisionis?</p>
      <p xml:id="HEYDAC10296">Id est, quod supra imminet medium, aut geminis Longis inter duas
        maximas, in Modo maiore perfecto: aut geminis Breuibus inter duas Longas, in Modo minore
        perfecto: aut geminis Semibreuibus inter duas Breues, in Tempore perfecto: aut geminis
        Minimis inter duas Semibreues in Prolatione Maiore. De Modis, Temporibus, ac Prolationibus
          <pb n="[51]"/>secundus libet docebit. Exemplum.</p>
      <p xml:id="HEYDAC10297">[Heyden, De arte, 51; text: Modus maior. Modus minor. Tempus.
        Prolatio. Proportio.]</p>
      <p xml:id="HEYDAC10298">In quem usum supra imminet?</p>
      <p xml:id="HEYDAC10299">Vt utrique extremae maiori, alterutram mediam minorem addicat: ut ita
        utraque extrema maior, per accessionem minoris mediae, trinam perfectionis dimensionem
        recipiat, quae alioqui imperficiebantur. Nam punctus Diuisionis trinae dimensioni tantum
        seruit. Quare in solis his cantibus reperitur, qui aut perfecto circulo: aut numero
        ternario: aut prolationis Maioris punctulo ab initio insigniuntur. De quibus omnibus infra
        tradetur.</p>
      <p xml:id="HEYDAC10300">Quod est Punctum alterationis?</p>
      <p xml:id="HEYDAC10301">Id est, quod sub ijsdem ferme signis, eodemque Notularum ordine, quo
        Diuisiuus, cernitur. Sed hoc differt, quod ipsum maiusculae extremae priori (a) aut eius
        parti (b). aut aequiualenti pausae (c) supra praeiunctum, alteram mediarum minuscularum
        sequentium, bis tantum ualere facit, quantum simplex alias ualebat. Atque inde alterationis
        nomen habet. Interdum committitur alteratio, intermissis tamen Punctis, quae tum ex
        ternionum dimensione depraehendenda est. Ita fere fit, quoties Semibreuis ligatura, intra
        duas breues, in tempore perfecto concluditur, etiamsi nullus punctus imminet, ut tamen
        posterior pars ligaturae duplicetur, priore breui suam perfectionem retinente. d.
        Exempla.</p>
      <p xml:id="HEYDAC10302">
        <pb n="[52]"/>[Heyden, De arte, 52,1; text: Modus maior. Modus minor. Tempus, Prolatio. a,
        b, c, d]</p>
      <p xml:id="HEYDAC10303">Quid uero, si punctum Diuisionis, aut Alterationis pluribus minoribus
        Notulis, inter duas maiores supra imminet?</p>
      <p xml:id="HEYDAC10304">In eiusmodi exemplis plane sequenda est numeri ternarij dimensio. Quae
        accurate obseruata, etiam absque punctis, euidentissime monstrat, non solum, in quem
        ternionem quaeque Notula referenda sit, uerum etiam quas, ob deficientem ternionem
        duplicari, id est alterari, ut loquuntur, oporteat.</p>
      <p xml:id="HEYDAC10305">[Heyden, De arte, 52,2; text: Modus minor, Tempus, Prolatio, Diuisio,
        Alteratio.]</p>
      <p xml:id="HEYDAC10306">CAPVT OCTAVVM</p>
      <p xml:id="HEYDAC10307">De Pausis.</p>
      <p xml:id="HEYDAC10308">Quid est Pausa in cantu?</p>
      <p xml:id="HEYDAC10309">EST uirgula, certo tractu, per lineas transuerse deducta, <pb n="[53]"
        />significans tantum tactuum, quantum ipsa ualet, silentio esse transeundum.</p>
      <p xml:id="HEYDAC10310">Quot sunt species Pausarum?</p>
      <p xml:id="HEYDAC10311">Totidem, quot Notularum. Singulae enim Notulae suas peculiares pausas
        habent. ut ita quaeque Pausa tanti ualeat, quanti Nota ipsius in eodem cantu cantari
        solet.</p>
      <p xml:id="HEYDAC10312">Quomodo discernuntur Pausae?</p>
      <p xml:id="HEYDAC10313">Per uarios linearum attractus. Si tres uirgulae, per tria integra
        spacia transuerse protensae, quatuor lineas aequaliter contingunt, Pausae Modi maioris
        uocantur, siue Maximae perfectae. a. Sin geminae imperfectae. b.</p>
      <p xml:id="HEYDAC10314">[Heyden, De arte, 53,1; text: Maxima, Perfecta, Imperfecta. a, b] <figure>
          <graphic url="/images/HEYDAC1_28GF.gif"/>
        </figure></p>
      <p xml:id="HEYDAC10315">Si autem unica talis uirgula, aut plures, sed inaequaliter positae,
        quatuor lineas contingunt, pausae Modi minoris perfecti eae sunt, id est longae perfectae.
        c.</p>
      <p xml:id="HEYDAC10316">[Heyden, De arte, 53,2; text: Longa perfecta, c]</p>
      <p xml:id="HEYDAC10317">Quae uirgula ad tertiam lineam pertingit, ea est Pausa Longae,
        imperfectae. d.</p>
      <p xml:id="HEYDAC10318">[Heyden, De arte, 53,3; text: Longa imperfecta]</p>
      <p xml:id="HEYDAC10319">Quae ad alteram pertingit lineam, Breuis pausa est. e</p>
      <p xml:id="HEYDAC10320">[Heyden, De arte, 53,4; text: Breuis, e]</p>
      <p xml:id="HEYDAC10321">Quae uirgula a linea in medium spacium dependet, Semibreuis Pausa
        dicitur. f At ea aequaliter geminata, Temporis perfecti indicium habet. g</p>
      <p xml:id="HEYDAC10322">[Heyden, De arte, 53,5; text: Semibreuis, f, g]</p>
      <p xml:id="HEYDAC10323">
        <pb n="[54]"/>Quae uero a linea in medium spacium adsurgit, eam Pausam Minimae, siue
        suspirium uocant. h. Quae si et ipsa aequaliter geminetur, Prolationem perfectam designabit.
        i.</p>
      <p xml:id="HEYDAC10324">[Heyden, De arte, 54,1; text: Minima, h, i]</p>
      <p xml:id="HEYDAC10325">Itidem in medium spacij erecta uirgula, sed superne aculeum reflexum
        habens, Pausa Semiminimae est. k.</p>
      <p xml:id="HEYDAC10326">[Heyden, De arte, 54,2; text: Semiminima, k]</p>
      <p xml:id="HEYDAC10327">At si geminum habeat aculeum, Fusae. l.</p>
      <p xml:id="HEYDAC10328">Si triplicem, Semifusae. m.</p>
      <p xml:id="HEYDAC10329">[Heyden, De arte, 54,3; text: Fusa, Semimifusa, l, m]</p>
      <p xml:id="HEYDAC10330">Hae Pausae per omnia, suis Notulis, quorum nomina referunt,
        aequiualent. excepto, quod ipsae Perfectae, ab omni imperfectione, ac alteratione immunes,
        perfecti signi quantitatem, quo ad ipsum durat, retinent. Adduntur his Pausis, et aliae
        quaepiam, quae tamen, cum uerius signa ordinis sint, nihilque cum ualore Notularum commune
        habeant, tanto minori negotio perdiscuntur. Hemiciclus cum punctulo inserto, instar Iridis,
        Notulae imminens superne, communem omnibus uocibus cessationem indicit, ita [CBd]. Duo uero
        Hemicicli, laterum circumferentijs ita transuerse coniunctis, :||: toties repetendi initij
        argumentum habent, quot utrique sinui puncta inscripta uisuntur.</p>
      <p xml:id="HEYDAC10331">Haec hactenus pro priore libello sufficiant, quae, quod simplicissime
        tradita sunt, certe non incommode simplex, siue Choralis Musica dici poterunt. Praesertim,
        quod eadem plane, et Scalae et Solmisationis ratio in utraque sit. Nec quicquam praeterea de
        Chorali hic desiderari possit, excepto, quod ego Tonorum descriptionem in posterioris libri
        ultimum caput, potius differre malui. Nam de illis non rectius iudicabunt pueri, quam si
        ante probe cantare didicerint, ac longiore usu aures ad discernendas Melodias quodammodo
        assuefecerint.</p>
    </body>
  </text>
</TEI>

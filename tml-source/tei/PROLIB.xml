<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Libellus monocordi</title>
        <title type="abbrev">PROLIB</title>
        <author><persName>Prosdocimo de' Beldomandi</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>C. Matthew Balensuela</persName>
        </respStmt>
        <respStmt>
          <resp>Corrector</resp>
          <persName>John Snyder</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1991">1991</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition">
          <emph>Scriptorum de musica medii aevi nova series a Gerbertina altera</emph>, 4 vols., ed.
          Edmond de Coussemaker (Paris: Durand, 1864-76; reprint ed., Hildesheim: Olms, 1963),
          3:248â€“58. </bibl>
        <bibl type="work">
          <title>Prosdocimus de Beldemandis: Parvus tractatulus de modo monacordum dividendi</title>
          <idno type="LML">PROSD. mon.</idno>
        </bibl>
        <listWit>
          <witness>
            <idno type="RISM">CH-E 689, 75-82</idno>
          </witness>
          <witness>
            <idno type="RISM">I-Bc A 56, 139-145</idno>
          </witness>
          <witness>
            <idno type="RISM">I-Lg 359, 72-78</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="PROLIB0001">
        <pb n="[248]"/>Prosdocimi de Beldemandis</p>
      <p xml:id="PROLIB0002">Libellus monocordi</p>
      <p xml:id="PROLIB0003">Tractatus Primus.</p>
      <p xml:id="PROLIB0004">Capitulum I.</p>
      <p xml:id="PROLIB0005">Prologus.</p>
      <p xml:id="PROLIB0006">Esti facile sit inventis addere, addenda tamen negligenda existere non
        videntur, cum ex his musa quelibet iucrementum videatur suspicere eo quod parvum parvo
        additum magnum efficit, quatenus et inde intellectus quilibet et subtilius perducitur
        speculandum; qua de re complacentia mei fratris dilecti ac intellectus subtilissimi viri <pb
          n="[249]"/>sanctifici, nec non artium et medicine doctoris egregii Magistri Nicholay de
        collo de Coneglano extendam hunc tractatulum, in quo intendo duplicem modum dividendi
        monachordum ac ipsorum modorum convenientiam et differentiam describere et ipsorum deffectus
        cum rationibus declarare, ex quorum declaratione preterea unius tertii modi ipsum
        monachordum dividendi sufficientia clarissime patebit.</p>
      <p xml:id="PROLIB0007">Capitulum II.</p>
      <p xml:id="PROLIB0008">De differentia istorum trium modorum.</p>
      <p xml:id="PROLIB0009">Sciendum ergo, quod isti modi ab invicem non differunt nisi in ficte
        musice positione, sic quod in positione vere omnes convenire videantur ad ejus vere musice
        positionem habendam. Est notandum quod solum quatuor specialissime species proportionum ad
        monachordi divisionem necessarie sunt reperte, scilicet proportio dupla, proportio
        sexquialtera, sexquitertia, et sexquioctava: in proportione namque dupla consistit dyapason,
        que alio nomine octava consonans nominatur; in proportione vero sexquialtera consistit
        dyapente, que alio nomine quinta consonans nuncupatur; in proportione sexquitertia consistit
        dyatessaron, que alio nomine quarta minor nominatur; in proportione vero sexquioctava
        consistit Epogdous, qui tonus appellatus est. Hec autem omnia a Pythagora philosopho Italico
        longa experientia primitus inventa sunt.</p>
      <p xml:id="PROLIB0010">Item notandum, quod omnis monocordi divisio que fit propter dyapason
        consonantiam habendam per duas fieri habet portiones, ad dyapente vero per tres et ad
        dyatessaron per quatuor. Sed ad tonum habendum fit per novem et hoc est illud quod
        communiter sub his verbis dici solet, scilicet quod divisio dyapason fit per duo, dyapente
        per tres, dyatessaron per quatuor, sed toni divisio per novem.</p>
      <p xml:id="PROLIB0011">Capitulum III.</p>
      <p xml:id="PROLIB0012">De divisione monacordi.</p>
      <p xml:id="PROLIB0013">His igitur taliter premissis ad divisionem monocordi transeamus, et
        primitus quatenus ad vere musice positionem in qua positione omnes tres modi supradicti
        convenire videntur, ut dictum est.</p>
      <p xml:id="PROLIB0014">Hec namque divisio taliter haberi potest, si.... primo locus scabelli
        in monocordo versus partem dexteram, scilicet juxta capse finem distans a primo puncto
        monocordi qui est versus partem sinistram secundum quod sufficeret ad longitudinem ipsius
        monocordi et notetur, gratia exempli : sit littera h, signetur postea in parte opposita ipsi
        scabello, scilicet in primo puncto monocordi, qui est versus partem sinistram, prima littera
        manus musicalis que est G grecum quod gamma communiter appellatur et sic figuratur [Gamma].
        Spatium autem longitudinis quod inter [Gamma] et punctum scabelli, scilicet h intercipitur,
        in novem portiones equales dividatur, et ad punctum terminantem primam portionem, que est
        versus [Gamma], ponatur primum A manus musicalis, et habebis primum tonum ipsius manus. Unde
        si extenderes corda ab ipso [Gamma] usque ad punctum scabelli, scilicet h, et tangeres
        primitus corda in puncto [Gamma], postea in puncto A, perpenderes sonum cantum ex tactu
        corde in puncto A elevari per tonum supra sonum cantus ex tactu corde in puncto [Gamma]; et
        si bene considerabis, invenies spatium inter [Gamma] et punctum scabelli, scilicet h; quod
        spatium reddit sonum graviorem inter duos sonos cantatos ex tactu corde in duobus punctis,
        scilicet [Gamma] et A continere omnes portiones novenarie divisionis supradicte.</p>
      <p xml:id="PROLIB0015">Spatium autem interceptum inter A et punctum scabelli, scilicet h, quod
        spatium reddit sonum minus gravem inter duos sonos supradictos continere solummodo octo de
        illis novem portionibus supradictis invenies et sic spatium longitudinis <pb n="[250]"
        />interceptum inter [Gamma] et punctum scabelli, scilicet h, excedit spatium interceptum
        inter A et punctum scabelli, scilicet h, per unam illarum novem portionum supradictarum, que
        est octava pars spatii intercepti inter A et punctum scabeli, scilicet h continere, quod
        spatium interceptum inter [Gamma] punctum scabeli, scilicet h, totum spatium interceptum
        inter A et punctum scabeli, scilicet h, et ejus octavam partem; quapropter se habebit ad
        ipsum in proportione sexquitertia per differentiam proportionis sexquioctave, quia secundum
        tonum in proportione sexquioctava consistit, ut superius dicebatur.</p>
      <p xml:id="PROLIB0016">Spatium vero longitudinis interceptum inter primum A et punctum
        scabelli, scilicet h, etiam in novem proportiones equales dividatur, et ad punctum
        terminantem primam portionem, que est versus primum A, ponatur primum [sqb] manus musicalis,
        quod sub tali forma quadra, ut supra scriptum est, scribi debet. Et habebis secundum tonum
        ipsius manus musicalis etiam in proportione sesquioctava consistente, uti et consistit omnis
        tonus propter causam superius assignatam.</p>
      <p xml:id="PROLIB0017">Assumaturque iterum spatium interceptum inter [Gamma] et punctum
        scabelli, scilicet h, et dividatur in quatuor portiones equales, et ad punctum terminantem
        primam portionem, que est versus [Gamma], ponatur primum C manus musicalis, et habebis
        diatessaron ipsius manus primum quod in proportione sexquitertia consistit, ut dictum est,
        quum spatium interceptum inter [Gamma] et punctum scabelli, scilicet h, continet spatium
        interceptum inter primum C et punctum scabeli, scilicet h semel et ejus tertiam partem.</p>
      <p xml:id="PROLIB0018">Sumatur quoque iterum spatium interceptum inter [Gamma] et punctum
        scabelli, scilicet h, et dividatur in tres portiones equales, et ad punctum terminantem
        primam portionem, que est versus [Gamma] ponatur primum D manus musicalis, et habebis primum
        dyapente ipsius manus, quod in proportione sexquialtera consistit, ut dictum est, quum
        spatium interceptum inter [Gamma] et punctum scabeli, scilicet h, continet spatium
        interceptum inter primum D et punctum scabeli, scilicet h semel et cum hoc ejus
        medietatem.</p>
      <p xml:id="PROLIB0019">Spatium vero interceptum inter primum A et punctum scabelli, scilicet
        h, dividatur etiam in tres portiones equales, et ad punctum terminantem primam portionem,
        que est versus primum A, ponatur primum E manus musicalis, et habebis ipsius manus secundum
        dyapente que etiam in proportione consistit sesquialtera, uti et quelibet consonantia talis
        dyapente nominatur propter causam superius assignatam.</p>
      <p xml:id="PROLIB0020">Sumatur quoque postea spatium interceptum inter primum C et punctum
        scabelli, scilicet h, et in quatuor portiones equales dividatur, et ad primum punctum
        terminantem primam portionem, que est versus primum C, ponatur primum F manus musicalis, et
        habebis ipsius manus alterum dyatessaron quod etiam in proportione consistit sesquitertia,
        uti et quelibet consonantia dyatessaron nominata propter causam superius assignatam.</p>
      <p xml:id="PROLIB0021">Sumatur quoque iterum totum spatium interceptum inter [Gamma] et
        punctum scabelli, scilicet h, et dividatur in duas portiones equales et ad punctum
        terminantem primam portionem que est versus [Gamma] ponatur secundum G manus musicalis, et
        habebis primum dyapason ipsius manus, quod in proportione dupla consistit, ut dictum est,
        quum spatium interceptum inter [Gamma] et punctum scabelli, scilicet h, bis continet spatium
        interceptum inter secundum G et punctum scabelli, scilicet h.</p>
      <p xml:id="PROLIB0022">Sumatur quoque iterum totum spatium interceptum inter primum A et
        punctum scabelli, scilicet h, et per simile in duas portiones equales dividatur et ad
        punctum terminantem primam portionem que est versus primum A ponatur secundum a, et habebis
        ipsius manus musicalis <pb n="[251]"/>secundum dyapason que etiam in proportione dupla
        consistit, uti quelibet consonantia dyapason nominata propter causam superius
        assignatam.</p>
      <p xml:id="PROLIB0023">Similiterque facias de spatio intercepto inter primum [sqb] et punctum
        scabelli, scilicet h, et similiter de aliis litteris sequentibus hujus spatia in duas
        portiones dividendo equaliter, et ad punctum terminantem primam portionem similem litteram
        apponendo, quum semper de littera in litteram sibi similem dyapason consonantiam habere
        debemus. Nec ab hujusmodi divisione in duas portiones equales desinas, donec ad finem omnium
        litterarum manus musicalis pervenias, que vigentesimo numero replicate invente sunt.</p>
      <p xml:id="PROLIB0024">Et si ulterius tuum monocordum elongare velles, posses hoc facere in
        duas portiones equales divisionem superius dictam continuando ad tuum placitum, semperque
        litteram littere preaccepte similem apponendo; per hunc enim modum habentur in monocordo
        omnes littere in manu musicali reperte, atque, ut visum est, taliter replicate, utroque b
        rotundo excepto, quod communiter sub tali forma scribitur, cum corpore scilicet rotundo non
        scriptum est. Et ut hoc binum b rotundum habeatur, primo sumendum est totum spatium
        interceptum inter primum f et punctum scabelli, scilicet h, et dividendum est in quatuor
        portiones equales et ad punctum terminantem primam portionem, que est versus ipsum primum f
        ponatur b rotundum quod resonat ad ipsum primum f dyatessaron consonantiam, seque habet
        ipsum primum f ad b rotundum primum in proportione sesquialtera ratione superius dicta.</p>
      <p xml:id="PROLIB0025">Si vero postea sumatur totum spatium interceptum inter primum b
        rotundum jam inventum et punctum scabelli, scilicet h, et dividatur in duas portiones
        equales, ad primum punctum terminantem primam portionem, que est versus primum b rotundum
        jam inventum, ponere poterimus secundum b rotundum, et resonabit primum ad secundum dyapason
        consonantiam, seque ad ipsam habebit in proportione dupla ratione superius dicta.</p>
      <p xml:id="PROLIB0026">Sciendum tamen quod monacordi divisionem incipiam a primo [Gamma] ,
        scilicet gamma; aliqui tamem alii incipiunt hujusmodi divisionem a primo [sqb] seu quadro,
        vel a primo C, [sqb] tamen preponendo; sed tunc, propter habere debitam vocum quantitatem,
        manum musicalem egrediuntur versus litteras superacutas; in hoc tamen nulla est difficultas,
        cum hec divisio sit similis divisioni prius habite, et simili modo fieri habeat, ut patere
        potest cuilibet subtiliter advertenti.</p>
      <p xml:id="PROLIB0027">Iste ergo est modus dividendi monocordum quantum ad veram musicam, et
        non fictam in quo omnes modi monacordum dividendi conveniunt, ut supra dictum est.</p>
      <p xml:id="PROLIB0028">Capitulum IV.</p>
      <p xml:id="PROLIB0029">De positione ficte musice in monocordo.</p>
      <p xml:id="PROLIB0030">Quantum vero ad positionem ficte musice in monocordo est sciendum quod
        positio ficte musice est inventio quarumdam vocum, que in manu musicali nullo modo reperte
        sunt, ad consonantias tamen collorandas necessarie; et talis ficta musica inter duas
        litteras immediatas, tonum resonantes repponi habet, ut ibidem semitonium habeatur ad
        consonantiam aliquam collorandam quamque necessarium. In medio tamen harum duarum litterarum
        per equidistantiam ab extremis nullo modo est ponenda talis ficta musica, sic quod tonum in
        duas partes equales dividat, quum, ut demonstrative probatum est per Boetium, Johannem de
        Muris et alios quamplurimos auctores musice, tonus nullo modo in duas partes equales
        divisibilis est, sed potius in partas inequales, quarum major majus semitonium nuncupatur et
        minor minus semitonium appellatur. Propter quod dicunt musici semitonium <pb n="[252]"/>dici
        non a semi quod est medium, sic quod semitonium importet tantum quantum medius tonus,
        quoniam hoc falsum est, ut ipsi demonstrant; sed dicitur a semi, quod est imperfectum, et
        sic tantum sonat semitonium quantum imperfectus tonus. Excessus vero quo majus semitonium
        minus excedit croma nominatur, quod croma nec totius toni, nec alicujus semitoniorum majoris
        scilicet et minoris pars aliquota existit, ut ipsi musice auctores demonstrative declarant;
        et propter hoc mentiuntur quidam in musica loquentes, dicentes tonum dividi in quinque
        partes equales, dieses nominatas, et minus semitonium duas illarum partium continere, majus
        vero tres et aliquando quatuor; sic quod ponunt triplex semitonium reperiri, scilicet
        enarmonicum quod est minus semitonium, diatonicum quod est majus tres illarum partium
        continens, et cromaticum quod est aliud majus in se quatuor illarum partium reportans.
        Quoniam si sic esset, ut isti dicunt, tunc croma superius nominatum pars aliquota toni atque
        semitoniorum permaneret, et proportio aliqua rationalis inter tonum et quodlibet suorum
        semitoniorum posset reperiri, quorum duorum oppositum musice auctores expressissime
        demonstrant, ut dictum est. Multas etiam alias mendaces truphas ponunt isti, quas, si artem
        demonstrandi sufficienter habuissent, et libros auctorum musice bene intellexissent, ita
        late minime posuissent, sed potius oppositum quod dixerunt; et si queras quid importat iste
        terminus diesis, dico quod importat partem toni semitonium nominatam sic quod isti duo
        termini diesis et semitonium termini sunt synonomi. Sciendum secundo quod in positione
        istius ficte musice inter duas litteras immediatas tonum resonantes, non tamen in medio per
        equidistantiam, quidam proponunt versus scilicet partem sinistram minus semitonium sive
        portionem minorem spatii contenti inter duas litteras immediatas tonum resonantes in duas
        partes inequales divisi, quod idem est. Quidam vero proponunt majus semitonium sive
        portionem majorem et cetera. Primo igitur declarabo modum primum, secundo vero secundum.</p>
      <p xml:id="PROLIB0031">Capitulum V.</p>
      <p xml:id="PROLIB0032">De primo modo collocandi fictam musicam.</p>
      <p xml:id="PROLIB0033">Ut igitur habeas primum modum, primum b rotundum in divisione superius
        habita repertum invenias, et nota distantiam inter ipsum b rotundum et punctum scabelli,
        scilicet h, cui distantie equalem distantiam nota ab ipso b rotundo versus [Gamma]; et ad
        punctum terminantem talem distantiam versus [Gamma] pone signum quod gratia exempli sit I
        quoniam illic cadit ficta musica, que inter primum A et primum [sqb], scilicet quadrum
        reperitur, et resonat talis punctus I cum primo b rotundo dyapason consonantiam I et habet
        se ad ipsum in dupla proportione ratione superius de spatiis assignata.</p>
      <p xml:id="PROLIB0034">Sumas quoque postea totalem distantiam que est inter punctum I et
        punctum scabelli, scilicet h, et ipsum dividas in octo portiones equales, partem quoque
        cuilibet istarum octo partium equalem sumas versus [Gamma] et ad punctum terminantem talem
        partem versus [Gamma] pone signum quod gratia exempli sit K quoniam illic cadit ficta
        musica, que inter [Gamma] et primum A reperitur, et resonat talis punctus K ad punctum I
        tonum integrum seque habet ad ipsum in proportione sesquioctava ratione superius dicta.</p>
      <p xml:id="PROLIB0035">Sumatur quoque deinde spatium contentum inter K et punctum scabelli,
        scilicet h, et in quatuor portiones equales dividatur, et ad punctum terminantem primam
        portionem que est versus K ponatur signum, quod gratia exempli sit I, quum ibi cadit ficta
        musica que inter primum C et primum D reperitur, et resonat K ad I dyatessaron <pb n="[253]"
        />consonantiam, seque habet ad ipsam in proportione sesquitertia ratione superius dicta.</p>
      <p xml:id="PROLIB0036">Ulterius etiam resumatur spatium interceptum inter K et punctum
        scabelli, scilicet h, et ipsum dividatur in tres partes equales et ad punctum terminantem
        primam portionem que est versus K, ponatur signum quod gratia exempli sit M, quoniam ibi
        cadit ficta musica, que inter primum D et primum E reperitur et resonat R ad M dyapente
        consonantiam seque habet ad ipsum in proportione sesquialtera ratione superius dicta.</p>
      <p xml:id="PROLIB0037">In ulterius vero prosequendo sumatur spatium interceptum inter I et
        punctum scabelli, scilicet h, et ipsum dividatur in quatuor portiones equales et ad punctum
        terminantem primam portionem que est versus I ponatur signum quod gratia exempli sit N, et
        habebis fictam musicam cadentem inter primum F et secundum G et resonat I ad N dyatessaron
        consonantiam seque habet ad ipsum in proportione sexquitertia ratione superius dicta.</p>
      <p xml:id="PROLIB0038">Sumas quoque in posterum iterato spatium interceptum inter R et punctum
        scabelli scilicet h et ipsum dividas in duas partes equales et ad punctum terminantem primam
        portionem que est versus K, pone signum quod gratia exempli sit O, quoniam ibi cadit ficta
        musica, que est inter secundum G et secundum A et resonat R ad O dyapason consonantiam,
        seque ad ipsam habet in proportione dupla ratione superius dicta.</p>
      <p xml:id="PROLIB0039">Sumas quoque iterum spacium interceptum inter I et punctum scabelli,
        scilicet h, et ipsum similiter dividas in duas portiones equales et ad punctum terminantem
        primam portionem que est versus I pone signum quod gratia exempli sit P et habebis fictam
        musicam que est inter secundum C et secundum D et resonat I ad P similiter dyapason
        consonantiam seque habet ad ipsam in proportione dupla, ratione superius dicta.</p>
      <p xml:id="PROLIB0040">Simileque facias de aliis fictis musicis sequentibus semper spatium in
        duas partes equales dividendo, et signum ad punctum terminantem primam portionem apponendo
        litteras scilicet consequenter se habentes, quousque evacuatius omnes fictas musicas inter
        tonos repertas, et erunt littere nobis denotantes fictas musicas numero duodecim secundum
        quod duodecim sunt toni in quibus nullum repertum est semitonium in manu musicali actualiter
        positum, quia ibi talia semitonia nos fingere oportuit propter consonantias collorandas, ut
        dictum est, et ideo talia semitonia fictas musicas appellamus. Que numero sunt duodecim ut
        dixi, scilicet duodecim litteris alphabeti in monocordo signate, scilicet: I, K, L, M, N, O,
        P, Q, R, S , T, V.</p>
      <p xml:id="PROLIB0041">Et si bene ad hunc modum dividendi fictas musicas advertentiam habebis,
        invenies semitonium minus in divisione toni per duo semitonia inequalia semper majus
        precedere.</p>
      <p xml:id="PROLIB0042">Capitulum VI.</p>
      <p xml:id="PROLIB0043">De defectu hujus modi collocandi fictam musicam.</p>
      <p xml:id="PROLIB0044">Habito in isto modo fictas musicas collocandi, restat nunc defectum
        hujus modi dividendi fictas musicas declarare.</p>
      <p xml:id="PROLIB0045">Ad cujus declarationem primo notandum est, quod omnia semitonia in manu
        musicali atque in omni vocum combinatione reperta fore minora apud omnes musicos,
        sufficienter est declaratum, quod etiam tamquam necessarium presupponere intendo.</p>
      <p xml:id="PROLIB0046">Secundo notandum quod in collorando combinationes vocum musicales,
        necessarium est quinque semitonia addere, et quinque diminuere secundum quod opportet, ut
        videri habet in arte contrapunctus; et hoc ut habeatur numerus debitus tonorum vel
        semitoniorum ad talem vel talem vocum combinationem requisitus.</p>
      <p xml:id="PROLIB0047">Tertio notandum consequenter ex duobus precedentibus <pb n="[254]"
        />notabilibus quod semitonia que in collocatione talium vocum combinationum adduntur vel
        diminuuntur existere majora et nullo modo minora.</p>
      <p xml:id="PROLIB0048">Hoc etiam tanquam sufficienter demonstratum alibi pro verissimo
        reputari atque presupponi debet, et ideo ipsum sic reputo atque presuppono:</p>
      <p xml:id="PROLIB0049">[CSIII:254] <figure>
          <graphic url="/images/PROLIB_01GF.gif"/>
        </figure></p>
      <p xml:id="PROLIB0050">Istis sic notatis capio exemplum immediate postscriptum, et quero in
        quo loco hujus monocordi formabis secundam notam cantus superioris et non videtur quod alibi
        quam super ficta musica que est inter secundum F et tertium G que per litteram K signata
        est, sed per hoc non adimples perfectionem sexte sive ipsius majoritatem; quam sextam talis
        nota resonat cum secunda nota cantus inferioris, et que sexta deligatur debere esse perfecta
        sive major per signum ibidem appositum, scilicet per talem crucem #.</p>
      <p xml:id="PROLIB0051">Quum si bene consideras, sexta tua quam resonat secundum A cum illa
        ficta musica, scilicet K, non continet numerum tonorum et semitoniorum quem sexta perfecta
        sive major continere debet, scilicet quatuor tonos et unum minus semitonium, imo continet
        solum tres tonos et tria minora semitonia que, si bene consideras, constituere non possunt
        tonum unum cum semitonio minori, imo ibi deficit unum croma ad hujus sexte perfectionem sive
        majoritatem. Et hoc evenit quia, ubi addere debebam sexte imperfecte sive minori, quam
        resonat secundum a cum secundo f semitonium majus pro sui perfectione sive majoritate
        complenda que designatur per talem crucem #, ibidem positam, secundum quod ponit tertium
        notabile, non additur nisi semitonium minus, sic quod deficit unum croma, ut dictum est, et
        hoc apparet cuilibet subtiliter intuenti; simileque dico de nota penultima ipsius cantus
        superioris respectu penultime inferioris resonantis sextam perfectam sive majorem.</p>
      <p xml:id="PROLIB0052">Item etiam de nota septima cantus inferioris non videtur quod alibi
        collocari possit in tali monocordo, quam super ficta musica, que est inter secundum c et
        secundum d, collocatur per P litteram signata, sed per hoc non imperficitur sive minoratur
        tertia quam talis nota septima cantus inferioris cum nota septima cantus superioris resonat;
        que imperfectio sive minoratio denotatur per signum ibidem appositum, scilicet per talem #,
        quoniam si bene advertas, talis tertia que resonat secundum E cum illa ficta musica scilicet
        P, non continet numerum tonorum et semitoniorum precise quem continere debet tertia
        imperfecta sive minor, scilicet tonum cum semitonio minori, imo cum semitonio majori; et sic
        superat debitam quantitatem tertie imperfecte sive minoris per unum croma; et hoc evenit
        quia, ubi removeri debebatur a tali tertia perfecta sive majori imperficienda sive
        minoranda, majus semitonium removetur minus, ut apparet in hujus monocordi divisione. Multa
        et alia similia inconvenientia in hujusmodi monocordo inveniri possent, si ad ipsum
        accuratior haberetur advertentia, sed supradicta in exemplum aliorum sufficiant.</p>
      <p xml:id="PROLIB0053">Capitulum VII.</p>
      <p xml:id="PROLIB0054">De secundo modo collocandi fictam musicam.</p>
      <p xml:id="PROLIB0055">Expedito primo modo fictas musicas collocandi in monocordo, restat nunc
        secundum modum declarare qui convenienter per hunc modum habet solum.</p>
      <p xml:id="PROLIB0056">Capiatur primo totum spatium quod inter secundum <pb n="[255]"/>[sqb]
        quadrum et punctum scabelli scilicet h interponitur, et in tres portiones equales dividatur
        et cuilibet harum trium portionum una equalis portio assumatur ab ipso secundo [sqb] quadro
        versus [Gamma] et ad punctum terminantem hanc portionem versus [Gamma] ponatur nota que
        gratia exempli sit X, quum ibi cadit ficta musica, que inter primum F et secundum G in tali
        modo dividendi reperitur, et resonat ipsum X ad ipsum secundum [sqb] quadrum dyatessaron
        consonantiam, seque habet ad ipsum in proportione sesquitertia ratione superius dicta.</p>
      <p xml:id="PROLIB0057">Accipiatur postea spatium quod intercipitur inter punctum Y et punctum
        scabelli, scilicet h, et in tres portiones equales similiter dividatur, et cuilibet harum
        trium una equalis portio persimile assumatur ab ipso Y versus [Gamma] et ad punctum
        terminantem hanc portionem versus [Gamma] ponatur nota que gratia exempli sit [signum:
        C,cedilla], quum ibi cadit ficta musica que inter F et primum A collocatur et resonat ipsum
        [signum: C,cedilla] ad ipsum Y dyatessaron consonantiam similiter atque se habet ad ipsam in
        proportione sesquitertia ratione superius dicta.</p>
      <p xml:id="PROLIB0058">Sumatur consequenter totum spatium, quod est inter [signum: C,cedilla]
        et punctum scabelli, scilicet h, et in tres portiones equales dividatur et ad punctum
        teminantem primam portionem que est versus [signum: C,cedilla] ponatur signum quod gratia
        exempli sit figura unitatis, scilicet I, quum ibi cadit ficta musica que inter primum D et
        primum E reperitur et resonat ipsum [signum: C,cedilla] ad ipsam figuram unitatis I dyapente
        consonantiam atque ad ipsam se habet in proportione sesquialtera superius dicta.</p>
      <p xml:id="PROLIB0059">Capiatur ulterius totum spatium quod est inter figuram unitatis talem I
        et punctum scabelli, scilicet h, et dividatur in tres portiones equales et cuilibet harum
        trium portionum una equalis portio assumatur ab ipsa figura unitatis tali I versus [Gamma]
        et ad punctum terminantem hanc portionem versus [Gamma] ponatur signum quod gratia exempli
        sit figura binarii talis scilicet duo quum ibi cadit ficta musica que inter primum A et
        primum [sqb] quadrum reperitur et resonat figura binarii duo ad talem figuram unitatis I
        dyatessaron consonantiam, seque habet ad ipsam in proportione sesquitertia ratione superius
        dicta.</p>
      <p xml:id="PROLIB0060">Sumatur quoque iterum totum spatium quod est inter [signum: C,cedilla]
        et punctum scabelli, scilicet h, et in duas portiones equales dividatur et ad punctum
        terminantem primam portionem que est versus [signum: C,cedilla] ponatur figura ternarii 3
        quum ibi cadit ficta musica, que inter secundum g et secundum A reperitur, resonat ipsum C
        ad ipsam ternarii figuram 3 dyapason consonantiam, et habet se ad ipsam in proportione dupla
        ratione superius dicta.</p>
      <p xml:id="PROLIB0061">Capiatur quoque iterum totum spatium, quod inter Y et punctum scabelli,
        scilicet h reperitur, et in duas partes equales dividatur, et ad punctum terminantem primam
        partem que est versus Y ponatur signum quod gratia exempli fit figura quaternarii talis 4
        quum ibi cadit ficta musica que inter secundum C et secundum D collocatur et resonat ipsum y
        ad talem figuram quaternarii 4 dyapason consonantiam similiter et habet se ad ipsam simili
        in proportione dupla ratione superius dicta.</p>
      <p xml:id="PROLIB0062">Similiter quoque facias de aliis fictis musicis consequenter se
        habentibus sive sequentibus tali modo ultimo semper dividendo scilicet in duas partes
        equales et semper ad puncta terminentia primas portiones signa dissimilia ante ponendo, ne
        intricatio occurat, donec ad finem totius monocordi pervenias et omnes fictas musicas inter
        tonos cadentes per diversa signa designatas diligenter apponas, et erunt hec signa omnes
        fictas musicas ostendentes numero duodecim talia, scilicet: X, Y, [signum: C,cedilla], 1, 2,
        3, 4, 5, 6, 7, 8, 9.</p>
      <p xml:id="PROLIB0063">Et si ad hunc modum dividendi diligenter advertas, <pb n="[256]"
        />invenies semitonia majora semper precedere minora, cujus oppositum in alio modo dividendi
        reperitur:</p>
      <p xml:id="PROLIB0064">[CSIII:256]</p>
      <p xml:id="PROLIB0065">Capitulum VIII.</p>
      <p xml:id="PROLIB0066">De defectu hujus divisionis.</p>
      <p xml:id="PROLIB0067">Hoc in modo monocordum dividendi expedito, ut ejus defectus habeatur,
        presupponere habemus tria notabilia superius posita atque etiam presupposita immediate ante
        reprobationem alterius modi; quibus presuppositis, capio exemplum immediate ante positum et
        quero de collocatione quinte note cantus superioris in monocordo secundum hanc divisionem
        prescripto et non videtur quod alibi collocari possit, quam super ficta musica inter
        secundum D et secundum E situata, et per figuram quinarii talem 5 designata, et hoc male
        quia per hoc non habetur vera imperfectio sive minoratio sexte perfecte sive majoris quam
        sextam resonat predicta quinta nota cantus superioris cum quinta nota cantus inferioris; que
        imperfectio sive minoratio designatur per tale signum scilicet per b rotundum positum ad
        notam quintam cantus superioris, et hoc est quia sexta quam resonat secundum G ad ipsam
        figuram quinarii talem, scilicet 5, excedit veram imperfectionem sive minorationem talis
        sexte que continere debet tres tonos et duo semitonia minora, croma unum continet; namque
        talis sexta A secundo G usque ad figuram quinarii talem 5 quatuor tales tonos contentos si
        bene consideras, qui nullo modo precise inveniri possunt in sexta aliqua in musica usitata,
        sive perfecta aut major sit, sive imperfecta aut minor talis sexta existat; et hoc evenit
        quia ubi diminui deberetur a tali sexta perfecta sive majori, quam resonat quinta nota
        cantus inferioris cum quinta nota cantus superioris semitonium majus prohabenda ipsius sexte
        perfecte sive majoris vera imperfectione sive minoritate, semitonium minus diminuitur eo
        quod in tali ultimo modo monocordum dividendi aliter fieri non potest, propter antecepum
        majoris semitonii ad minorem, quia defectuosus.</p>
      <p xml:id="PROLIB0068">Hoc etiam idem evenit de decima perfecta sive majori quam resonat nona
        nota cantus superioris cum nona nota cantus inferioris, que etiam imperfici sive minorari
        debet propter tale signum, scilicet b rotundum, immediate ante ipsam nonam notam superioris
        cantus appositum eo quod similiter ubi diminui deberet semitonium majus propter talem
        imperfectionem sive minoritatem habendam, diminuitur nunquam, quod aliter fieri non potest
        ob ipsius modi defectum, et sic constituitur una decima que veram imperfectam sive minorem
        decimam in musica usitatam per croma unum excedit.</p>
      <p xml:id="PROLIB0069">Similis quoque defectus reperit eamdem causam, evenit in tertia
        perfecta sive majori quam resonat tertiadecima nota cantus superioris cum tertiadecima nota
        cantus inferioris que et imperfici sive minorari debet propter tale signum scilicet b,
        rotundum ad talem tertiamdecimam cantus superioris appositum, si bene consideras.</p>
      <p xml:id="PROLIB0070">Multos etiam alios hujusmodi defectus in aliis vocis monocordi
        prescripti invenire posses, quos ostendere aliud non esset quam opus prolongare et nullius
        utilitatis, quia per superius declaratos per temetipsum, si subtiliter inspexeris, poteris
        omnes alios invenire, nec non ipsos diligenter intelligere. Patet igitur ex supradictis
        quomodo isti duo modi monocordum dividendi superius <pb n="[257]"/>descripti defectuosi
        sint, licet forsan hujusmodi defectus tam parvi sint quod sensus auditus ipsos percipere non
        possit; sed si sufficit quod ratio.</p>
      <p xml:id="PROLIB0071">Capitulum IX.</p>
      <p xml:id="PROLIB0072">De tertio modo dividendi monocordum.</p>
      <p xml:id="PROLIB0073">Habitis istis duobus modis monocordum dividendi superius recitatis et
        declaratis sufficienter defectibus suis, facillime haberi potest modus tertius ipsius
        monocordi divisionis; qui modus nihil aliud est quam duorum modorum superius descriptorum ad
        invicem applicatio; qua applicatione facta diligenter, evacuabitur omnis defectus superius
        recitatus.</p>
      <p xml:id="PROLIB0074">Applicantur ergo taliter ad invicem duo modi supradicti; dividatur
        postea monocordum secundum vere musice divisionem modo superius declarato; dividatur quoque
        preterea ficta musica secundum primum modum collocando; demum dividatur ficta musica
        secundum modum apponendo quibus expeditis monocordum taliter divisum, quod ibi nullatenus
        errorem aliquem nec defectum invenire poteris, et erunt inter quaslibet duas litteras
        proximas manus musicalis tonum resonantes bina semitonia designata preterquam inter secundum
        A et secundum [sqb] quadrum, et similiter inter tertium a et tertium [sqb] quadrum in quorum
        duorum locorum quolibet unum solum semitonium designatur per tale signum, scilicet b
        rotundum.</p>
      <p xml:id="PROLIB0075">Et ut habeantur similiter in istis duobus locis bina semitonia,
        capiatur in secunda divisione monocordi totum spatium interceptum inter figuram binarii
        talem 2 et punctum scabelli, scilicet h, et dividatur in duas portiones equales, et ad
        punctum terminantem primam portionem que est versus predictam figuram binarii talem 2
        ponatur, quod gratia exempli sit cifra cum puncto in medio talis [Od] quum ibi cadit ficta
        musica que inter secundum a et secundum [sqb] quadrum atque prope primum b rotundum
        situatur, et rosonat ipsa figura binarii talis 2 ad ipsam cifram cum puncto in medio talem
        [Od] dyapason consonantiam atque se habet ad ipsam in proportione dupla, ratione superius
        dicta.</p>
      <p xml:id="PROLIB0076">Sumatur quoque postea totum spatium interceptum interpredictam cifram
        in medio punctatam talem [Od] et punctum scabelli, scilicet h, et dividatur etiam in duas
        portiones equales et ad punctum terminantem primam portionem, que est versus predictam
        cifram, cum puncto in medio talem [Od] ponatur signum quod gratia exempli sit talis cifra
        per medium divisa [Odim], quum ibi cadit ficta musica que inter tertium a et tertium [sqb]
        quadrum atque prope secundum b rotundum collocatur, et resonat ipsa cifra cum puncto in
        medio talis [Od] ad cifram in medio divisam [Odim] dyapason similiter consonantiam seque
        habet ad ipsam in proportione dupla ratione superius dicta.</p>
      <p xml:id="PROLIB0077">Et isto modo per totum monocordum habere poteris bina semitonia inter
        quaslibet duas litteras immediatas in manu musicali tonum resonantes.</p>
      <p xml:id="PROLIB0078">Et dato quod iste due ficte musice, nunc ultimo invente, rarissime in
        cantu aliquo occurant bonum, est tamen ipsas in monocordo ponere, ut inde octava et
        quintadecima ad figuram binarii talem 2 habeantur; que consonantie in monocordo aliter
        haberi non possent; quam istas duas ultimas fictas musicas apponendo, et etiam ut cantum
        aliquem super tali monocordo pulsare possimus in quo cantu iste due ficte musice reperiantur
        vel saltem altera ipsarum, si talem cantum inveniri contingat.</p>
      <p xml:id="PROLIB0079">Et scias quod licet fugere intricationes omnes <pb n="[258]"/>ficte
        musice sive primi modi dividendi sive secundi sint diversis signis figurate, tamen
        convenienter per talem crucem # omnes designari solent; et similiter in cantibus que crux
        scribi deberet potius sub forma talis [sqb] quadri quam cruce tali # suprascripta, cujus
        causam si scire desideras, recurras ad tractatulum quem de contrapuncto compilavi, et ibi
        ipsam sufficienter invenies declaratam.</p>
      <p xml:id="PROLIB0080">Et ut ea que dicta sunt clarius videantur, omnes tres modos dividendi
        in spatio extendam, quos videas et bene considera, quum ex ipsis in notitam superius
        dictorum facile deducere poteris.</p>
      <p xml:id="PROLIB0081">Et sic est finis hujus parvi tractatuli de monocordum dividendi quem
        Prosdocimus de Beldemandis patavus Padue. Anno domini 1413, compilavit.</p>
    </body>
  </text>
</TEI>

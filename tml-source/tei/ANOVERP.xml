<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>[Versus de musica]</title>
        <title type="abbrev">ANOVERP</title>
        <author>
          <persName>Anonymous</persName>
        </author>
      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Peter Slemon</persName>
        </respStmt>
        <respStmt>
          <resp>Corrector</resp>
          <persName>Phil Kurasz</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="2004">2004</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="source">
          <title>[Versus de musica]</title>
          <date notBefore="1400" notAfter="1499">15th</date>
          <author>
            <persName>Anonymous</persName>
          </author>
        </bibl>
        <bibl type="edition">
Alexander Rausch, "Mensuraltraktate des Spätmittelalters in Österreichischen Bibliotheken," in 
<emph>Quellen und Studien zur Musiktheorie des Mittelalters</emph>, vol. 3, ed. Michael Bernhard, Bayerische Akademie der Wissenschaften, Veröffentlichungen der Musikhistorischen Kommission, Band 15 (Munich: Bayerische Akademie der Wissenschaften; C. H. Beck, 2001), 284–91. As a work, this treatise is in the public domain. As a raw transcription, this file is free of copyright and may be reproduced and distributed freely.
</bibl>
        <bibl type="work">
          <title>Anonymous: Versus de musica</title>
          <idno type="LML">VERS. Iam post</idno>
        </bibl>
        <listWit>
          <witness>
            <idno type="RISM">A-KR Cod. 312, 207v (Extraits)</idno>
          </witness>
          <witness>
            <idno type="RISM">A-M Cod. 950, 205-208v</idno>
          </witness>
          <witness>
            <idno type="RISM">A-MB Man. cart. 95, 150-153r</idno>
          </witness>
          <witness>
            <idno type="RISM">D-B Mus. ms. theor. 1590, 87r-v (Extraits)</idno>
          </witness>
          <witness>
            <idno type="RISM">PL-Wn BOZ 61, 293r-v (Extraits)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="ANOVERP0001"><pb n="[284]"/>Versus de musica anonymi Pragensis (VERS. Iam post)</p>
      <p xml:id="ANOVERP0002">Iam post has normas mensurati volo cantus
      <lb/>Tradere doctrinas, per quas cantare valebis
      <lb/>Immensuratum mensuratum quoque cantum.
      <lb/>Isti funguntur specialibus ambo figuris,
      <lb/>Cantus mensure fungitur sed pluribus illo.
      <lb/>Immensuratus cantus planus vocitatur,
      <lb/>Eo quod nulla fruitur penitus ratione
      <lb/>Nec a cantore mensurari bene possit.</p>
      <p xml:id="ANOVERP0003">Tempore mensuro cantum quemcumque videbo,
      <lb/>Quem concipere quis fueris forte figuris.
      <lb/>Ecce figura brevis [B], erit altera longa figura [L];
      <lb/>Ambe quadrantur, sed filo longa notata
      <lb/>A dextris velut hic [L,Bcsdx], filatur curta sinistris,
      <lb/>Ut patet hic [Bcdsn,Bcssn], vel fit brevis hec omni sine filo,
      <lb/>Ut patet hic [B]. Tempus duplex tantum reperitur.
      <lb/>Est imperfectum, perfectum sit quoque tempus.
      <lb/>Tempore perfecto curtas tres longa valebit [L,B,B,B].
      <lb/>Ast imperfecto retinet tantummodo binas [L,B,B].
      <lb/>Si duplicas, signum duplex apponitur ei,
      <lb/>Et recipit nomen, quod duplex longa vocatur [2L].
      <lb/>Omnis quadrata (brevis est prius illa vocata)
      <lb/>Tempore quocumque semper tempus valet unum.
      <lb/>
      <pb n="[285]"/>Tempore perfecto valet hec sed semibreves tres [B,S,S,S],
      <lb/>Et valet ipsa duas, imperfectum fuerit si [B,S,S].
      <lb/>Istam semibrevem [S] omnis vocitat geometer
      <lb/>Elimachim; sursum si tu filabis eandem,
      <lb/>Dicetur minima [M]; perfectam semibrevem sed
      <lb/>Tres minime faciunt [M,M,M,S], imperfectam nisi bine [M,M,S].
      <lb/>Si minimam cernes, fueritque superius uncus,
      <lb/>Fit semiminima, velut hic patet [A], et nisi bine
      <lb/>Persolvunt minimam [A,A,M]; Lambardi semibrevem sed
      <lb/>Sepius inferius filant [Scd], valet illaque tempus.
      <lb/>Ordo figurarum est simplicium manifestus.</p>
      <p xml:id="ANOVERP0004">Multotiens cantor, si tempus non bene pensat,
      <lb/>Decipitur, quia sicut hic duplex sibi tempus [S,S,S,S,S,]
      <lb/>Constat, sic fiet duplex prolatio harum.
      <lb/>Est maior prima, minor altera sed vocitata.
      <lb/>Tempus perfectum maioris semibreves tres [S,S,S]
      <lb/>Persolvit, sed semibrevis quevis minimas tres [M,M,M].
      <lb/>Perfectum tempus fuerit si forte minoris,
      <lb/>Non plus persolvet nisi tantum semibreves tres [S,S,S],
      <lb/>Semibrevis quevis solvit minimas nisi binas [M,M].
      <lb/>Temporis imperfecti, sed prolacio maior,
      <lb/>Semibreves binas valet [S,S,] et quevis minimas tres [M,M,M].
      <lb/>Dumtaxat minor imperfecti temporis solvit
      <lb/>Semibreves binas [S,S], quevis duas minimas vult [M,M].</p>
      <p xml:id="ANOVERP0005"><pb n="[286]"/>Virtus euphonica vagans imperficiatur.
      <lb/>Ornat enim modulos concordes temporis omnis
      <lb/>Mensure; cantum tu sic imperfice quemque.
      <lb/>Per quartam partem manet imperfecta figura;
      <lb/>Hanc imperficere poterit post quisque vel ante
      <lb/>Per minimam primam vel postremam. Brevis omnis
      <lb/>En imperficitur velut hic stat [B,M,M,B], semibrevisque
      <lb/>Per semiminimam, hoc exemplum tibi sume [S,A,A,S].
      <lb/>In gemino numero plures quo utuntur illo,
      <lb/>Non imperficiunt, ut ego fit id absque ratione.
      <lb/>Dicunt cuncta brevis imperficit tibi longam [L,B,pt,B,L],
      <lb/>Semibrevisque brevem [B,S], semibrevis ex minima [S,M], sed
      <lb/>Per semiminimam imperficiunt minimamque [M,A].
      <lb/>Astruit hoc nullus, recte si quis speculetur.</p>
      <p xml:id="ANOVERP0006">In cantu mensurato duplex modus esse videtur.
      <lb/>Scitur perfectus modus unus, fit modus alter
      <lb/>Ast imperfectus. Primus tria tempora poscit,
      <lb/>Imperfecta sive perfecta capit modus alter;
      <lb/>Imperfecta duo perfectave tempora tantum.</p>
      <p xml:id="ANOVERP0007">Sed quia dulce melos sine limatibus nequit esse,
      <lb/>Illa carent signis specialibus; ergo carentes
      <lb/>Ne simus, duo b semper supplere videntur
      <lb/>Limma; quod [sqb] quadram signat vel quod b rotundum,
      <lb/>Concipias mente, quibus utere, cum petis illa.
      <lb/>
      <pb n="[287]"/>Ut breviter liqueat, exemplum suscipe solum.
      <lb/>Multotiens petit semitonia vox rutilare,
      <lb/>Tantum scandenti tu signabis b rotundum.
      <lb/>Sed descendenti [sqb] quadrum signare memento.
      <lb/>Hoc quocumque tono cantus si limata poscit,
      <lb/>Exemplo posito signabis, non alieno.</p>
      <p xml:id="ANOVERP0008">Signorum ponam coniuncturas tibi quasdam,
      <lb/>Sed sunt discordes Lambardi Francigeneque,
      <lb/>Sic alie terre non consentire videntur.
      <lb/>Eliciam nucleum pro posse meo meliorem.
      <lb/>Dupliciter vocum cunctarum signa ligantur,
      <lb/>Aut ascendendo vel descendendo ligantur.
      <lb/>Taliter ascendunt [Lig3aa], descendunt taliter signa [Lig3dd].
      <lb/>Si fuerint prima filo scandente, valebunt
      <lb/>Unum tempus utreque, velut hic patet manifeste [Lig2cssnd,Lig2cssna,Lig2cssnoa,Lig2cssnod].
      <lb/>Filo si caret, quevis tempus vocitatur [Lig2a,Lig2oa].
      <lb/>Si quadrata caret filo, mox altera iuncta
      <lb/>Illi directe fit, et hec perpendicularis;
      <lb/>Tempus prima valet, duo sed perpendicularis [Lig2art].
      <lb/>Et descendentes fuerint si forte ligate,
      <lb/>Quadrate bine iuncte filisque carentes
      <lb/>
      <pb n="[288]"/>Tempore perfecto, quevis tria tempora solvit [Lig2d,Lig2od].
      <lb/>At imperfecto duo tempora queque habebit.
      <lb/>Hic valor in istis scitur tantummodo signis,
      <lb/>Plures si fuerint, numquam valor iste manebit.
      <lb/>Quadrate bine tantum filo redimite
      <lb/>Ac ascendente persolvunt tempus utreque.
      <lb/>Si tempus fuerit imperfectum, valet autem
      <lb/>Semibrevem prima, valet altera non nisi binas
      <lb/>Tempore perfecto, quod in exemplo patet isto [Lig2cssnd,Lig2cssnod,Lig2cssna,Lig2cssnoa].
      <lb/>Semibreves plures non iunguntur nisi bine [S,S,S,S,S,S].
      <lb/>Addita si tercia, perfectam tempus habebis [S,S,S,S,S,S,S,S,S,S,S,S].
      <lb/>Si plures iuncte fuerint, tempus valet unum
      <lb/>Quelibet, et filum descendens parte sinistra
      <lb/>Si tenet; excepta postrema: duo valebit,
      <lb/>Hoc si descendit [Lig3cdsndd]; sed si fors scanderit illa,
      <lb/>Solum vult tempus, velut exemplum probat istud [Lig4cdsndda].
      <lb/>Si descendendo sine tractu plura ligantur,
      <lb/>Quorum postremum scandit, duo tempora primum
      <lb/>Solvit, sed quodvis aliorum non nisi tempus.
      <lb/>
      <pb n="[289]"/>Hoc probat exemplum, bene si perspexeris illud [Lig4dda].
      <lb/>Si fuerit tractus scandens ex parte sinistra,
      <lb/>Unum vult tempus dumtaxat tota figura [Lig2cssnoa,Lig2cssnod].
      <lb/>Sed si descendens fuerit, quevis valet unum [Lig2cdsnod,Lig2cdsnoa].
      <lb/>Si caret hec filo, tria tempora prima valebit
      <lb/>Tempore perfecto, tempus tenet infima solum;
      <lb/>In non perfecto duo tempora prima valebit,
      <lb/>Infima dumtaxat solum tempus retinebit.
      <lb/>Huius in exemplum postscriptam tene figuram [Lig2od].</p>
      <p xml:id="ANOVERP0009">In cantu plano non accipitur valor iste,
      <lb/>Quamvis iuncture cernantur ut hic sine filo [Lig5aaaod].
      <lb/>Non tamen ista magis valet illa, sed decor illis,
      <lb/>Si sic filantur plures aut forte ligantur [Lig5cssnaaaod].</p>
      <p xml:id="ANOVERP0010">Cogit debilitas cantum non continuare
      <lb/>Nature, quare cantor pausare iubetur
      <lb/>Tantum mensura, quantum canit ille sonorus.
      <lb/>Pause cognicio per fila datur, quia filum
      <lb/>Omnia si spacia transcendit ac lineas, tunc
      <lb/>Hoc filum pausam mox significat generalem.
      <lb/>Bis binas tegens lineas tria tempora signat.
      <lb/>Et tres dumtaxat tegens duo tempora poscit.
      <lb/>At binas tegens solum tempus representat.
      <lb/>A linea bine spacium tangentesque deorsum,
      <lb/>Signant semibreves perfecti temporis pausas.
      <lb/>
      <pb n="[290]"/>A linea tantum spacium tangensque deorsum
      <lb/>Signat semibrevis imperfecti tibi pausam.
      <lb/>Oppositum prime pause minimarum tibi fiunt
      <lb/>Maioris prolacionis, quia secunda minoris
      <lb/>Aut suspiramen tibi idem representabit.
      <lb/>Si videas filum protensum sine lineis sic: |,
      <lb/>Pausa semibrevis fit, perfecte quoque figure.
      <lb/>Ut patent exempla tibi per sequentia fila,
      <lb/>Cerne bono studio, quia pausa valet quasi cantus.</p>
      <p xml:id="ANOVERP0011">[Anonymous, Versus, 290; text: tria tempora modi perfecti, modi imperfecti, due semibreves perfecti temporis, semibrevis imperfecti temporis, due minime maioris prolacionis, minima minoris prolacionis, semibrevis prefecta trium minimarum, pausa generalis, secundo tempora, unum tempus] 
      <figure><graphic url="/images/ANOVERP_01GF.gif"/></figure></p>
      <p xml:id="ANOVERP0012">Est quoddam signum, per quod perfectio scitur,
      <lb/>[O] si perfectum videris, tunc creditor esse
      <lb/>Cantos perfectus; si semicirculus extat [Cd],
      <lb/>Temporis imperfecti cantus creditur esse.</p>
      <p xml:id="ANOVERP0013">Ad laudem Dei Margaretheque Marie,
      <lb/>Que tibi composui magnoque labore peregi,
      <lb/>Accipe dignanter, Servati, simul gratulanter.
      <lb/>
      <pb n="[291]"/>Vernanti studio propinans pande Pragensi,
      <lb/>Pande tuis sociis, quia non nimis est puerilis
      <lb/>Hic flos pervisi campi, pro quo rogitasti.
      <lb/>Emulus ex studio ne surgat corde honestus,
      <lb/>Ascribens sibi meque negans dicam facientem
      <lb/>Nomen fingentis: nosces primis elementis.
      <lb/>Post numerum mille c ter sexagintaque nono,
      <lb/>Fortis in adventu Domini, quando Gabrielis
      <lb/>Verbum cantatur, est inceptus liber iste.
      <lb/>Cum fuit affata predulcis virgo Maria
      <lb/>Precedente die completus erat; tibi Christe
      <lb/>Grates reddo, quia sum adiutus matre Maria.</p>
    </body>
  </text>
</TEI>

<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader xml:lang="en">
    <fileDesc>
      <titleStmt>
        <title>Musica speculativa</title>
        <title type="abbrev">MURMSP</title>
        <author><persName>Johannes de Muris</persName></author>

      </titleStmt>
      <editionStmt>
        <edition>Thesaurus Musicarum Latinarum</edition>
        <respStmt>
          <resp>Editor</resp>
          <persName>Andreas Giger</persName>
        </respStmt>
        <respStmt>
          <resp>Corrector</resp>
          <persName>Katherine Clark</persName>
        </respStmt>
        <respStmt>
          <resp>Advisor</resp>
          <persName>Thomas J. Mathiesen</persName>
        </respStmt>
      </editionStmt>
      <publicationStmt>
        <publisher>Thesaurus Musicarum Latinarum</publisher>
        <date when="1999">1999</date>
        <availability>
          <p>Distributed for scholarly use.</p>
        </availability>
      </publicationStmt>
      <sourceDesc>
        <bibl type="edition"> Christoph Falkenroth, <emph>Die Musica speculativa des Johannes de
            Muris</emph>, Beihefte zum Archiv für Musikwissenschaft, vol. 34 (Stuttgart: Steiner,
          1992), 70–284 (even only). As a work, this treatise is in the public domain. As a raw
          transcription, this file is free of copyright and may be reproduced and distributed
          freely. </bibl>
        <bibl type="work">
          <title>Iohannes de Muris: Musica speculativa</title>
          <idno type="LML">IOH. MUR. spec.</idno>
        </bibl>
        <listWit>
          <witness>
            <idno type="RISM">A-M Cod. 1916, 44-50 (Abrégés)</idno>
          </witness>
          <witness>
            <idno type="RISM">A-SP Cod. 264/4 (27.2.25), 37-49 (Versio A)</idno>
          </witness>
          <witness>
            <idno type="RISM">A-Wn Cod. 2433, 43-46v (Versio B)</idno>
          </witness>
          <witness>
            <idno type="RISM">A-Wn Cod. 5203, 128v-131 (Abrégés)</idno>
          </witness>
          <witness>
            <idno type="RISM">A-Wn Cod. 5274, 124-136 (Versio B)</idno>
          </witness>
          <witness>
            <idno type="RISM">A-Wn Cod. 5274, 138-154 (Versio A)</idno>
          </witness>
          <witness>
            <idno type="RISM">B-Br 14579/85, 48-54 (Versio A)</idno>
          </witness>
          <witness>
            <idno type="RISM">CH-BEb A 50, 205-213v (Versio B)</idno>
          </witness>
          <witness>
            <idno type="RISM">CH-E 689, 91-104v (Versio B)</idno>
          </witness>
          <witness>
            <idno type="RISM">CZ-Pak L. XXIX (1272), 77v-83 (Versio A)</idno>
          </witness>
          <witness>
            <idno type="RISM">CZ-Pu adlig. 44. E. 8 (2815), 58-65v (Versio A)</idno>
          </witness>
          <witness>
            <idno type="RISM">CZ-Pu V. F. 6 (928), 28-58v (Versio A)</idno>
          </witness>
          <witness>
            <idno type="RISM">D-B Ms. lat. fol. 600, 2v-11 (Versio A/B)</idno>
          </witness>
          <witness>
            <idno type="RISM">D-B Ms. lat. qu. 175, 157-192v (Versio A)</idno>
          </witness>
          <witness>
            <idno type="RISM">D-B Ms. lat. qu. 515, 1-13 (Versio B)</idno>
          </witness>
          <witness>
            <idno type="RISM">D-Dl C 99a, 58-69 (Versio A)</idno>
          </witness>
          <witness>
            <idno type="RISM">D-EF 2° 395, 207-214 (Versio A)</idno>
          </witness>
          <witness>
            <idno type="RISM">D-Halberstadt_ 217, 55-69? (Version not identified)</idno>
          </witness>
          <witness>
            <idno type="RISM">D-LEu 1469, 365-371v (Versio A)</idno>
          </witness>
          <witness>
            <idno type="RISM">D-Mbs Clm 6006, 170-175 (Abrégés)</idno>
          </witness>
          <witness>
            <idno type="RISM">D-Mbs Clm 24108, 1-27 (Versio A)</idno>
          </witness>
          <witness>
            <idno type="RISM">D-Mu 4° 743, 103-124v, 132-142v (Versio A)</idno>
          </witness>
          <witness>
            <idno type="RISM">D-Mu 4° 752, 43-84 (Versio A)</idno>
          </witness>
          <witness>
            <idno type="RISM">D-TRs Ms. 8° 1893/1481, 58v-68v (Versio A)</idno>
          </witness>
          <witness>
            <idno type="RISM">E-Sc 5-3-25, 91-101v (Versio A/B)</idno>
          </witness>
          <witness>
            <idno type="RISM">F-Pn Lat. 7207, 294-300 (Versio B)</idno>
          </witness>
          <witness>
            <idno type="RISM">F-Pn Lat. 7295, 100v-110 (Versio A/B)</idno>
          </witness>
          <witness>
            <idno type="RISM">F-Pn Lat. 7369, 29-45 (Versio B)</idno>
          </witness>
          <witness>
            <idno type="RISM">F-Pn Lat. 7378 A, 41v-45v (Versio B)</idno>
          </witness>
          <witness>
            <idno type="RISM">F-SDI 42, 107-117 (Versio B)</idno>
          </witness>
          <witness>
            <idno type="RISM">GB-Cfm Ms. 295, 10v-24v (Versio A)</idno>
          </witness>
          <witness>
            <idno type="RISM">GB-Eo Cr. 2.119, 1-12 (Version not identified)</idno>
          </witness>
          <witness>
            <idno type="RISM">GB-Gu 461, 42v-65 (Versio A/B)</idno>
          </witness>
          <witness>
            <idno type="RISM">GB-Ob Bodley 77, 95-99v (Versio A)</idno>
          </witness>
          <witness>
            <idno type="RISM">GB-Ob Bodley 300, 110ra-115ra (Versio B)</idno>
          </witness>
          <witness>
            <idno type="RISM">GB-Ob Canon. Misc. 339, 15-29v (Versio B)</idno>
          </witness>
          <witness>
            <idno type="RISM">I-Fr 734, 62-70v (Versio B)</idno>
          </witness>
          <witness>
            <idno type="RISM">I-Ma C. 241 inf., 126-132v (Versio A/B)</idno>
          </witness>
          <witness>
            <idno type="RISM">I-Ma H. 165 inf., 2-16 (Versio B)</idno>
          </witness>
          <witness>
            <idno type="RISM">I-Ma I. 232 inf., 67-73 (Versio B)</idno>
          </witness>
          <witness>
            <idno type="RISM">I-PIu 606 (IV.9), II/1-18 (Versio B)</idno>
          </witness>
          <witness>
            <idno type="RISM">I-Rvat lat. 5321, 12-20 (Versio B)</idno>
          </witness>
          <witness>
            <idno type="RISM">I-Rvat Pal. lat. 1377, 60-81 (Versio B)</idno>
          </witness>
          <witness>
            <idno type="RISM">I-Rvat Pal. lat. 1420, 68v-94v (Versio B)</idno>
          </witness>
          <witness>
            <idno type="RISM">I-Rvat Reg. lat. 1571, 1v (Extraits)</idno>
          </witness>
          <witness>
            <idno type="RISM">I-Rvat Reg. lat. 1728, 1v-8 (Version not identified)</idno>
          </witness>
          <witness>
            <idno type="RISM">I-Sc L.V.30, 1-12v (Versio B)</idno>
          </witness>
          <witness>
            <idno type="RISM">I-Tn G.VI.3, 63-73v (Versio B)</idno>
          </witness>
          <witness>
            <idno type="RISM">I-Vnm Lat. Cl. VIII.24 (3434), 90-108 (Versio A)</idno>
          </witness>
          <witness>
            <idno type="RISM">PL-Kj 546, 99-108 (Versio A)</idno>
          </witness>
          <witness>
            <idno type="RISM">PL-Kj 568, 81v-85 (Versio A)</idno>
          </witness>
          <witness>
            <idno type="RISM">PL-Kj 1865, 18v-37v (Versio A)</idno>
          </witness>
          <witness>
            <idno type="RISM">PL-Kj 1927, 113-132v (Versio A)</idno>
          </witness>
          <witness>
            <idno type="RISM">PL-Kj 1970, 104-115v (Versio A)</idno>
          </witness>
          <witness>
            <idno type="RISM">PL-Kj 3295, 110-161v (Versio A)</idno>
          </witness>
          <witness>
            <idno type="RISM">PL-Kj lat. qu. 23, 215v-222 (Versio B)</idno>
          </witness>
          <witness>
            <idno type="RISM">US-NYcub Ms. X 510 H 74, 158-177 (Versio A)</idno>
          </witness>
          <witness>
            <idno type="RISM">US-PRu Ms. Garrett 95, 179-204 (Versio B)</idno>
          </witness>
        </listWit>
      </sourceDesc>
    </fileDesc>
  </teiHeader>
  <text xml:lang="la">
    <body>
      <p xml:id="MURMSP0001">
        <pb n="[70]"/>Liber musicae Magistri Johannis de Muris</p>
      <p xml:id="MURMSP0002">Etsi bestialium voluptatum, per quas gustus et tactus suis irrefrenatis
        impetibus intellectum deiciunt, non immerito vituperentur excessus iuxta illud Aristotelis
        primo Ethicorum: "Multi quidem bestialem vitam eligentes...", non propter hoc visus et
        auditus, qui purioris et amplioris ministerii commoditate intellectui subserviunt, ordinata
        et moderata damnantur oblectamenta dicente Aristotele IV. Ethicorum de homine temperato
        quaecumque autem ad sanitatem aut bonam habitudinem existentia prosequitur moderate, ut
        oportet visu etiam in nonnullo super auditum laudato, eo quod <pb n="[72]"/>maxime nos
        cognoscere facit et multas differentias rerum nobis ostendit. Nihilominus experientia teste
        voces et omnino soni humani artificii subtilitate compositi auditus adminiculo dulcissimas
        intellectui iocunditates adducunt et post seriosorum operum labores, quos non potest
        continue humana tolerare natura, honestissime quietis beneficium tribuunt intendenti.</p>
      <p xml:id="MURMSP0003">Quod et forte poetice voluit signare Ulixes secundum recitationem
        Aristotelis VIII. Politicorum, cum dixit optimam esse deductionem, quando gaudentibus
        hominibus congregati super cuncta audiunt symphoniam.</p>
      <p xml:id="MURMSP0004">Quantam insuper efficacitam super humanos appetitus ad diversa morum
        genera transmutandos soni harmonici contineant, eleganter docuit Boethius in prologo suae
          <pb n="[74]"/>musicae, ad cuius inspectionem, cui curae fuerit, se convertet; ibidem etiam
        videre poterit, quanta debet esse cura viris politicis de bene moderata musica conservanda.
        Verum, quia istis diebus libri antiquorum philosophorum nedum de musica, sed et de ceteris
        mathematicis non leguntur et ob hoc accidit eos tamquam inintelligibiles aut nimis
        difficiles abhorreri.</p>
      <p xml:id="MURMSP0005">Visum est mihi bonum, ut ex musica Boethii, quam secundum vires a deo
        datas per studui eamque favente deo aliqualiter intellexi, tractatum brevem elicerem, in quo
        conclusiones pulcriores ad ipsam artem musicae pertinentes cum sermonis claritate et
        evidentia sententiae manifestare conabor.</p>
      <p xml:id="MURMSP0006">
        <pb n="[90]"/>Omnem doctrinam et omnem disciplinam ex praeexistenti cognitione fieri.</p>
      <p xml:id="MURMSP0007">Ante cognitionem sensitivam non aliam inveniri.</p>
      <p xml:id="MURMSP0008">Experientiae multiplici, ut in termino status acquiescere.</p>
      <p xml:id="MURMSP0009">Experientiam circa res sensibiles artem facere.</p>
      <p xml:id="MURMSP0010">
        <pb n="[92]"/>Propositio 1</p>
      <p xml:id="MURMSP0011">Pitagoram artem nobis tradidisse sonorum.</p>
      <p xml:id="MURMSP0012">Antiquus Pitagoras princeps numerorum et magister proportionum, cui a
        toto tempore, quo viveret, numerus oboedivit sic, ut vi numerorum scire singula niteretur,
        nolens quippe aurium iudicio fidem de consonantiis adhibere tum, quia non omnis auris
        propter complexiones naturales aetatis mutabilis dispositionisque varietatem aeque bene <pb
          n="[94]"/>iudicat de auditis, cum, quia, etsi auris bene disposita quantum ad ea, quae
        contingant circa sonum et sonorum consonantias, cum sibi sit proprium, non fallatur, tamen
        de proportione sonorum discernere non est suum, sed magis est opus rationis.</p>
      <p xml:id="MURMSP0013">"Nullis etiam deditus instrumentis" eo, quod omnia inconstantia et
        inconsulta modicaeque fidei propter causas plurimas aestimabat, ut propter nervorum, aeris,
        spiritus varietatem, neque penitus privans auditum consonantiis, "nam si nullus esset
        auditus, nulla omnino de vocibus" ratio dubitabilis "extitisset", imo quasi medio <pb
          n="[96]"/>quodam, delatus itinere ac si de consonantiis vel harmoniarum officio famulus
        sit auditus, iudex autem ac imperans intellectus sit ibi, ubi sentiat auditus per
        experientiam sensibili cognitione primo illud, de quo scientiam et doctrinam apud se ordinet
        intellectus per primam conceptionem ipsam in nullam aliam ulterius resolvendo per secundam
        conceptionem.</p>
      <p xml:id="MURMSP0014">Pythagoras quidem in anxietate diu manens, quomodo artem de melodiis
        rationabiliter inveniret, quadam vice divino nutu iuxta fabrorum officinas praeteriens hanc
          <pb n="[98]"/>cognitionem in se mentaliter circumvolvens, quosdam malleos circa incudem
        mirabilem harmoniam emittentes, iam quasi attonitus exaudivit et statim ad se vehementer
        rediit, ut quod diu quaesiverat, inspiceret, ad malleos est reversus, quasi ab ista
        delectabili concordantia tractus, quemadmodum adamas attrahit ferrum hominibusque more
        solito salutatis attentius intuens harmoniam malleos circumspiciens, sicut fervens veritatis
        inquisitor, dubitansque, ne ex viribus hominum tanta melodia proveniret, iussit <pb
          n="[100]"/>inter se malleos permixtim singulos permutari, quibus alternatis rediit eadem
        symphonia sicut prius, ex qua animadvertit non in lacertis virorum, sed in natura malleorum
        tales concordantias contineri tam numeri quam mensurae quam ponderis ratione.</p>
      <p xml:id="MURMSP0015">Numerus autem malleorum erat quinque, sed quintus foras eiectus, qui
        sicut inutilis comparatus cuilibet dissonabat. Dedit tamen ecce res grandem occasionem per
        sui dissonantiam consonantias iudicandi. Nam appositis iuxta se contrariis peiora aut
        meliora hominibus vel sensibus esse videntur.</p>
      <p xml:id="MURMSP0016">
        <pb n="[102]"/>Consideratis itaque ponderibus reliquorum in dupla, sesquialtera,
        sesquitertia proportione pondera reperta sunt. Quare hanc experientiam discernens domo sua,
        instrumentis suis nervorum, ventorum, foraminum, aquarum, vasorum, in nolis acetabulis,
        tympanis, tintinnabulis, numquam instantiam percipiens repertus est et tunc animo sedatus,
        mente gavisus in hac experientia requievit per tertiam conceptionem.</p>
      <p xml:id="MURMSP0017">Ex quibus experimentis deductis diversis modis variisque temporibus
        tenens, quod <pb n="[104]"/>quamvis si in natura rei contra experientiam latuisset,
        experientia claruisset, multoties ad memoriam concurrentibus unum traxit universale, quod
        fuit initium artis et scientiae musicae per quartam suppositionem. Sic est primae
        propositionis propositum declaratum.</p>
      <p xml:id="MURMSP0018">Propositio 2</p>
      <p xml:id="MURMSP0019">Propter symphoniam subiungere vim numerorum.</p>
      <p xml:id="MURMSP0020">Quoniam Pythagoras sonorum consonantias per proportiones ponderis
        expertus est, haec proportio in numeris ostendetur, quibus proportio primo debetur. Sunt
        ergo 12 9 8 6 <pb n="[106]"/>pondera malleorum, ita quod qui 12 ponderabat ad eum, qui erat
        6 ponderis, duplus erat. Qui autem 12 ad eum, qui 9, in proportione sesquitertia harmoniam
        emittebat. Qui vero 8 ad 6 eandem canebat symphoniam. Sed qui 12 ad 8 in sesquialteram
        vergebat concordiam. Qui vero 9 ad 6 concordiam formabat eandem. Qui 9 ad 8 in sesquioctava
        proportione canebat. Haec sunt principia huius artis.</p>
      <p xml:id="MURMSP0021">
        <pb n="[108]"/>Propositio 3</p>
      <p xml:id="MURMSP0022">Iam tres harmonias perfectas esse sonantes.</p>
      <p xml:id="MURMSP0023">Auctor naturae, scilicet deus, mirabiles consonantias fecit rebus
        insitas et non homo. Praeerant enim consonantiae, antequam hominibus apparerent. Cui autem
        se primo ostendere voluerunt, Pythagoras primus fuit. Quod autem non sint pauciores tribus,
        experientia docuit. Sed si sunt plures, quas natura voluit revelare, Deus novit;
        perfectiores tamen usque ad nos his tribus nemo expertus est.</p>
      <p xml:id="MURMSP0024">
        <pb n="[110]"/>Et sunt hae: Diapason, quae concordantiam facit duplam, ut 12 ad 6, diapente,
        quae sesquialteram canit melodiam, ut 12 ad 8 et 9 ad 6, diatesseron, quae sesquitertiam
        reddit symphoniam, ut 12 ad 9 et 8 ad 6. Tonus vero, qui est in sesquioctava, ut 9 ad 8, non
        est consonantia, sed pars eius. Haec omnia firmari possunt per consonantiae rationem, quam
        assignat Boethius esse rationem: "Consonantia est dissimilium inter se vocum in unum redacta
        simul concordia", vel sic: "Consonantia est acuti soni gravisque mixtura suaviter
        uniformiterque auribus accidens." Hae autem definitiones praedictis tribus <pb n="[112]"
        />consonantiis competunt et non tono, in quo sit auris cuiuslibet iudex sibi ipsi. Ergo
        praedictae tres harmoniae dicuntur perfectae consonantiae et non tonus.</p>
      <p xml:id="MURMSP0025">Quare autem istae consonantiae talibus sermonibus potius quam aliter
        nominentur, modica sollicitudo debet esse, cum de rebus, non de vocibus sermo fiat in arte.
        Ad mitigandum tamen voces aliquorum, qui multum in interpretatione gaudent dictionum, potest
        in eorum faciem proiici, quod diapason dicitur a dya, quod est duo, et pason, quod est
        sonus, quasi habens duplum sonum; vel dicitur a dia, quod est de, et pan, quod est <pb
          n="[114]"/>totum, quasi tenens bis totum cantum. Omnis enim cantus infra diapason ipsam
        complectitur et quidquid est exterius reiteratio potest dici. Similiter diapente, id est
        concordantia de quinque vocibus, diatesseron vero de 4, ut in sequentibus clarius apparebit.
        Tonus autem dicitur a tonando, scilicet sonando, nisi enim sonaret, nullatenus audiretur. Et
        ea aliquantulum, quae dicta sunt, hic subiecta descriptio manifestat.</p>
      <p xml:id="MURMSP0026">Propositio 4</p>
      <p xml:id="MURMSP0027">Has tres melodias numeros dare clarificantes.</p>
      <p xml:id="MURMSP0028">Haec figura consonantiarum in musica perfectarum omnia principia et
        omnes <pb n="[116]"/>conclusiones musicae continet in virtute, quae si essent exterius
        enodatae, tota musica nota fieret. Sed haec figura quasi unum chaos, in quo latitant plures
        formae, potest satis rationabiliter appellari, in qua secundum plus et minus conclusiones
        nobilissimas considerantis suggerat intellectus. Unus enim ab ea haurire poterit, quod alter
        hactenus numquam vidit. Quae autem de consonantiis sunt in suis circulis figurata debent
        concedi pro principiis huius artis. Nam experientia ex natura rei eas hominibus revelavit.
        Oportet enim credere, qui discit, quod si non credat, ad experientiam currat et certus
        reddetur omni ambiguitate remota. His ita se habentibus iam potest huius figurae intellectus
        misteria et inclusa mirabilia extrahere sigillatim.</p>
      <p xml:id="MURMSP0029">
        <pb n="[118]"/>[Musica speculativa A, 118; text: Diapason in proportione dupla, Diapente in
        sesquialtera, Diatesseron in sesquitertia, 12, 9, 8, 6] <figure>
          <graphic url="/images/MURMSP_01GF.gif"/>
        </figure></p>
      <p xml:id="MURMSP0030">Theorema 1</p>
      <p xml:id="MURMSP0031">Quae diapente sonat diapason habet superare.</p>
      <p xml:id="MURMSP0032">Omnis proportio superparticularis minor est proportione multiplici,
        quoniam multiplex continet minorem integre, ut bis vel ter vel quater et sic deinceps. Sed
        superparticularis numerus numquam continet bis minorem, sed semel cum aliqua sui parte, ut
        media, <pb n="[120]"/>tertia, quarta et sic semper augendo partes et minuendo proportiones.
        Et consonantia diapente in superparticulari proportione notatur et diapason in multiplici
        per figuram circulorum. Ergo diapente superatur a diapason aut, quod idem est, maior est
        diapason quam diapente. Quomodo autem species multiplicis augmentantur, numerorum in ordine
        naturali apparet. Species autem superparticularis ordine eodem e contrario minuuntur, ac si
        se fingent modum et naturam quantitatis continuae et discretae retinere, patet in hac figura
        B. Cuius figurae speculatio consideranti patebit.</p>
      <p xml:id="MURMSP0033">
        <pb n="[122]"/>[Musica speculativa A, 122; text: Multiplices, qui crescunt ordine naturali,
        Superparticulares, qui diminuuntur ordine naturali, 1, 2, 3, 4, 5, 6, 7, 8, 9, 10, 11, 12,
        13, 14, 15, 16]</p>
      <p xml:id="MURMSP0034">In huius figurae arithmeticae summitate unitas tamquam principium
        augmentationis et diminutionis usque in infinitum merito situatur. Nam multiplices secundum
        additionem naturalem usque in infinitum crescunt, superparticulares vero naturaliter <pb
          n="[124]"/>minuuntur, id est denominantur. Si autem primam speciem multiplicis, id est
        duplam, quae per duo denominatur, primae speciei superparticularis, id est sesquialterae,
        quae similiter per binarium figuratur, addideris, secundam speciem multiplicis, id est
        triplam, generabis. Sique secundam secundae, tertiam et sic de aliis semper. Et haec est
        mirabilis generatio numerorum. Quae figura continet etiam excessum cuiuslibet speciei
        multiplicis super quamlibet sequentis superparticularis et differentias continet
        utriusque.</p>
      <p xml:id="MURMSP0035">
        <pb n="[126]"/>Theorema 2</p>
      <p xml:id="MURMSP0036">Ac in plus diapente quam diatesseron stare probatur, esse vel
        consistere. Diapente super diatesseron excedere.</p>
      <p xml:id="MURMSP0037">Quanto denominatio alicuius partis maior est, tanto erit pars minor et
        e contrario, ut una tertia denominatur a tribus et una secunda a duabus. Maior est
        denominatio tertiae quam secundae, quare una tertia minor est pars quam una secunda. Modo
        tam diatesseron quam diapente sunt in speciebus superparticularis, scilicet in sesquialtera
        et <pb n="[128]"/>in sesquitertia per figuram circulorum. Et denominatio proportionis
        sesquitertiae, in qua est diatesseron, maior est denominatione proportionis sesquialterae,
        in qua est diapente, et ergo maior est diapente quam diatesseron, quod quaerebam.</p>
      <p xml:id="MURMSP0038">Theorema 3</p>
      <p xml:id="MURMSP0039">Et diatesseron tunc veluti minimam resonare.</p>
      <p xml:id="MURMSP0040">Cum non sint in natura nobis notae plures his 3 consonantiis, ut dictum
        est diapente, quae minor quam diapason per primam et maior quam diatesseron per
        praecedentem. <pb n="[130]"/>Nam quidquid est minus minore, est minus maiore, et quidquid
        est maius maiore, est maius minore.</p>
      <p xml:id="MURMSP0041">Ex quo concluditur diapason maiorem esse aliis, diatesseron vero
        minorem.</p>
      <p xml:id="MURMSP0042">Theorema 4</p>
      <p xml:id="MURMSP0043">Et diapason habent diapente diatesseron iuncta creare.</p>
      <p xml:id="MURMSP0044">Omnis proportio dupla ex sesquialtera et sesquitertia procreatur, licet
        aliqua in numeris. Nam si ex unius numeri, qui ad alterum est sesquialter, sumatur tertia
        pars eius et eidem <pb n="[132]"/>addatur, exibit numerus ad primum duplus, ut si 9, qui est
        sesquialter ad 6, addatur una tertia, proveniet 12, qui duplus est ad 6, et hoc patet in
        figura prima.</p>
      <p xml:id="MURMSP0045">Sed sic ita est, quod diapente est in sesquialtera, diatesseron in
        sesquitertia. Ergo simul iuncta conficiunt diapason, qui in dupla proportione formatur.</p>
      <p xml:id="MURMSP0046">
        <pb n="[134]"/>Theorema 5</p>
      <p xml:id="MURMSP0047">Et diatesseron a diapente tono superari.</p>
      <p xml:id="MURMSP0048">Diatesseron enim fit in proportione sesquitertia, diapente vero fit in
        sesquisecunda. Sed sesquitertia demta a sesquisecunda, quoniam potest ab ea subtrahi et non
        e contrario eo, quod sesquisecunda maior est sesquitertia, sicut una secunda maior est
        tertia, remanet proportio sesquioctava. Probatio: Inter 8 et 12 est proportio sesquisecunda,
        inter 9 et 12 <pb n="[136]"/>sesquitertia, qua sublata a sesquisecunda remanet proportio
        sicut inter 8 et 9 et illa est sesquioctava et illa facit tonum per figuram circulorum. Ergo
        habetur propositum et, ut clarius appareat de additione et subtractione harum proportionum
        ad invicem tam in genere multiplici quam in superparticulari, in quibus solum hae
        consonantiae quasi quodam divino nutu formantur, unam satis notabilem de huiusmodi speciebus
        subiungo figuram.</p>
      <p xml:id="MURMSP0049">
        <pb n="[138]"/>Ex hac figura patet diatesseron, sesquitertiam proportionem, superari tono,
        in proportione sesquioctava, a diapente, in sesquialtera proportione, ut patet in numeris,
        ut 12 16 18, quod dignum est relinquere speculanti.</p>
      <p xml:id="MURMSP0050">[Musica speculativa A, 138; text: dupla, tripla, quadrupla, quintupla,
        sescupla, septupla, octupla, nonupla, decupla, 1, 2, 3, 4, 5, 6, 7, 8, 9, 10, 12, 14, 16,
        18, 20, sesquidupla, sesquitertia, sesquiquarta, sesquiquinta, sesquisexta, sesquiseptima,
        sesquioctava, sesquinova] <figure>
          <graphic url="/images/MURMSP_02GF.gif"/>
        </figure></p>
      <p xml:id="MURMSP0051">
        <pb n="[140]"/>Theorema 6</p>
      <p xml:id="MURMSP0052">Inque pares partes non posse tonum mediare, id est tonum per medium
        proportionale ....</p>
      <p xml:id="MURMSP0053">Tonus est in proportione sesquioctava, sic patet per figuram
        circulorum, quare prius reperitur in his numeris 8 9. Sed cum non sit inter eos medius
        numerus integer, ideo augeantur.</p>
      <p xml:id="MURMSP0054">Primum augmentum cuiuslibet numeri a binario habet ortum, ut patet in
        figura quinta, scilicet C. <pb n="[142]"/>Exibunt ergo per multiplicationem 16 et 18, inter
        quos similiter manet tonus. Nam regula arithmeticae est generalis, quodsi duo numeri in
        aliqua proportione se habentes per numerum augeantur eundem procreata, ex eisdem in eadem
        proportione manebunt. Cum ergo inter 16 et 18, qui tonum faciunt, cadat numerus integer 17,
        utrum ille comparatus ad utraque extrema faciat vere semitonium, videamus. Comparemus ergo
        17 ad 16 proportionem faciat sesquidecimamsextam, comparatus ad 18 <pb n="[144]"
        />proportionem non reddit eandem, sed minorem, scilicet sesquidecimamseptimam. Sed si esset
        vere semitonium, eandem deberet reddere proportionem. Item, quod nec in proportione
        sesquidecimasexta nec in sesquidecimaseptima non possit esse vere semitonium medium, sic
        ostendo. Si per te 17 ad 16 comparatus facit tonum medium, scilicet in proportione
        sesquidecimasexta, numerus igitur, qui continet 17 in eadem proportione similiter medium
        tonum reddet et iste est 18 cum una 16 unius unitatis. Si ergo a 16 in 17 sit toni medietas,
        tunc a 17 in 18 cum una 16 alia medietas per tuam <pb n="[146]"/>hypothesim. Ergo a primo ad
        ultimum a 16 in 18 cum una 16 tonus erit, quod falsum est et contra figuram circulorum. Nam
        solum 18 ad 16 facit tonum; fuit itaque proportio sesquidecimasexta semitonio maior.</p>
      <p xml:id="MURMSP0055">Sed quod proportio sesquidecimaseptima non sit vera toni medietas,
        apparet sic: si per te 17 ad 18 semitonium reddit verum, inter quos est sesquidecimaseptima,
        numerus continens in eadem proportione 18 semitonium verum dabit et iste est 19 cum una 17.
        Ergo de primo ad tertium, de 17 ad 19 cum una decimaseptima tonus erit, quod est impossibile
        sicut prius. Nam 17 comparatus ad 19 cum una octava facit tonum. Cum ergo <pb n="[148]"
        />maior sit una octava quam una decimaseptima, sequitur etiam, quod proportio
        sesquidecimaseptima vero tono medio minor fuit.</p>
      <p xml:id="MURMSP0056">Non est ergo toni medietas nec sesquidecimasexta nec
        sesquidecimaseptima, sed inter has duas debet esse medietas, ut patet in figura D.</p>
      <p xml:id="MURMSP0057">[Musica speculativa A, 148; text: A primo ad ultimum est plus quam
        sesquioctava, sesquidecimasexta integri, differentia, minus quam sesquioctava,
        sesquidecimaseptima integri, 1/16, 1/17, 16, 17, 18, 19]</p>
      <p xml:id="MURMSP0058">
        <pb n="[150]"/>Amplius nulla habitudo superparticularis potest dividi per medium, id est
        habet medium proportionale, sicut in proportione geometrica, quod patet in singulis
        inducendo. Nam inter 12 et 8 est proportio superparticularis sesquialtera, quae est prima
        omnium eiusdem generis specierum. Sed inter hos nullum est medium. Nam si sumatur 10,
        sesquiquarta est ad 8, sed ad 10 non est 12 sesquiquarta, ut vides in figura quinta; quare
        10 non est medius inter eos.</p>
      <p xml:id="MURMSP0059">Et patet aliter argumentum: Nam omne medium proportionale est radix
        extremorum in se ductorum, sed modo nulla proportio superparticularis habet radicem, quare
        nulla <pb n="[152]"/>habitudo superparticularis habet medium. Sed tonus est in habitudine
        superparticulari, scilicet in sesquioctava, quare et caetera. Rursus, qui quaerit tonum per
        aequalia mediare, quaerit diametrum commensurari costae, quod est impossibile.</p>
      <p xml:id="MURMSP0060">Quod hoc sit simile, declaratur: Nam diameter est maior costa et minor
        duabus, nulla tamen proportione communi, quae possit excessum mensurare. Sic proportio toni
        maior est proportione sesquidecimasexta et minor duabus et maior sesquidecimaseptima <pb
          n="[154]"/>et minor duabus, nulla proportione communi mensurante excessum, quod patet per
        numeros inducendo. Quare autem in figuris haec omnia declarantur.</p>
      <p xml:id="MURMSP0061">Theorema 7</p>
      <p xml:id="MURMSP0062">Est semis et duplex tonus in diatesseron vere.</p>
      <p xml:id="MURMSP0063">In omni proportione sesquitertia duae proportiones sesquioctavae
        integrae continentur, <pb n="[156]"/>sed et tertia, quae non est perfecta, ut ostendam: Modo
        diatesseron sit in proportione sesquitertia per figuram circulorum. Ergo in diatesseron sunt
        duae sesquioctavae proportiones perfectae et tertia non completa. igitur et duo toni cum uno
        imperfecto qui a musicis semitonium unanimiter appellatur, non a semis, quod est medium, sed
        a semis, quod est imperfectum.</p>
      <p xml:id="MURMSP0064">Et quod in proportione sesquitertia, quam sibi vendicat diatesseron,
        sunt duae sesquioctavae proportiones completae cum una tertia incompleta, sic ostendo: Sint
        in proportione sesquitertia isti duo numeri, ut extremi 192 et 256, dico, quod inter hos
        sunt duae sesquioctavae proportiones cum una imperfecta, nam si super 192 sui pars octava
          <pb n="[158]"/>addatur, exibit 216 faciens primam proportionem sesquioctavam; cui iterum
        pars octava illius adiungatur, exibit 243 secundam sesquioctavam reddens proportionem. Sed
        si super 243 eius octava pars iterum completur, non exibit 256, sed plus, scilicet 273 et
        tres octavae, quare relinquitur pro iam noto, quod inter 243 et inter 256 non sit proportio
        integra sesquioctava. Quare ex his concludo in diatesseron duos tonos integros et unum
        imperfectum, id est semitonium, contineri.</p>
      <p xml:id="MURMSP0065">Isti praedicti sunt duo numeri primi, in quibus hoc potest ostendi. Et
        ars inveniendi tales harmonias est talis: Quot tonos continuos aut quot continuas
        sesquioctavas <pb n="[160]"/>proportiones vis habere, tot octuplos distantes a primo
        octuplo, qui est 8, obmittas eo loco spatii, quo distat ab unitate. Invenias, ut habeantur
        continuae proportiones sesquioctavae, quas inquiris, ut, si 2 tonos continuos inquiras, a
        secundo octuplo incipias, qui est 64, si tres, a tertio incipias.</p>
      <p xml:id="MURMSP0066">Sunt igitur duo toni continui post 64, scilicet 72 et 81. Si ergo super
        64 sui tertia pars addatur, exibit diatesseron, sed tertiam non habet. Si ergo multiplicetur
        per 3, proveniunt <pb n="[162]"/>192 tertiam habens partem, post quam sunt similiter duo
        toni continui, sicut patet in figura E.</p>
      <p xml:id="MURMSP0067">[Musica speculativa A, 162; text: diatesseron sesquitertia, ditonus,
        tonus cum semitonium, tonus, 24 octava pars, 27 octava pars, 30 octava pars, 192, 216, 243,
        256] <figure>
          <graphic url="/images/MURMSP_03GF.gif"/>
        </figure></p>
      <p xml:id="MURMSP0068">Theorema 8</p>
      <p xml:id="MURMSP0069">Sed diapente tonos tres et semis dico tenere.</p>
      <p xml:id="MURMSP0070">Iam notum est per praecedentem diatesseron ex duobus tonis et semitonio
        pariter integrari. Sed diapente continet diatesseron naturaliter atque tonum per quintam.
        Ergo <pb n="[164]"/>diapente constituitur ex tribus tonis cum uno similiter completo, quod
        erat propositum.</p>
      <p xml:id="MURMSP0071">Theorema 9</p>
      <p xml:id="MURMSP0072">Bina semitonia cum quinque tonis pasodia.</p>
      <p xml:id="MURMSP0073">Diatesseron constat ex duobus tonis cum uno semitonio per septimam,
        diapente vero ex tribus tonis cum uno similiter semitonio per praecedentem. Sed diapason ex
        diapente et diatesseron perficitur, per quartam. Igitur diapason ex quinque tonis et duobus
        semitoniis integratur, nec ex hoc infertur: Ergo ex sex tonis per aequipollentiam, in quo
        plures tam antiqui quam moderni falluntur, quoniam tonus non potest dividi in <pb n="[166]"
        />duo media aequalia, sicut patet per sextam figuram.</p>
      <p xml:id="MURMSP0074">Theorema 10</p>
      <p xml:id="MURMSP0075">Quaero toni quales sunt partes sunt inaequales.</p>
      <p xml:id="MURMSP0076">Tonum aliquem esse imperfectum, id est semitonium, visum est per
        septimam. Ergo semitonium est aliqua pars toni, aut ergo est vera pars media aut non per
        contradictionem. Sed non potest esse pars media per sextam. Ergo non media, quare aut maior
        pars toni aut minor. Et cum una pars sola tonum non constituat integralem, ergo in tono sunt
        duae partes, quarum altera maior et altera minor necessario comprobatur. Ergo cum tonus
        dividatur, in duo semitonia, scilicet maius et minus semitonium, divisus <pb n="[168]"/>est,
        quod erat propositum.</p>
      <p xml:id="MURMSP0077">Theorema 11</p>
      <p xml:id="MURMSP0078">Ergo semitonium minus in numeris reperire.</p>
      <p xml:id="MURMSP0079">A diatesseron demtis tonis duobus, quod remanet, semitonium appellatur
        per septimam. Sed quod illud sit minor pars toni probatur, ut visum est in septima. Tunc
        primi numeri, inter quos apparet semitonium in diatesseron, sunt 243 et 256, quorum
        differentia est 13. Si ergo 13 faceret semitonium et cum duplatus perfectum tonum non
        attingat, notum est illum esse minorem vera media parte toni. Sed sic est: si duplatur <pb
          n="[170]"/>13 exibit 26, qui additus super 243 reddit 269, qui ad 243 comparatus tonum non
        complet. Quod patet addendo octavam partem 243 sibi ipsi, exibit numerus 273 et tres
        octavae, qui maior est primo faciens plene tonum, quare ex his minor pars toni reperta
        est.</p>
      <p xml:id="MURMSP0080">Amplius per sextam visum est, quod vera medietas non est inter 16 et 17
        sic, quod minor est 16 et maior 17, quoniam 13, comparatus ad 243, minor eius pars est quam
        16 et 17, <pb n="[172]"/>quoniam 13 ductus in se sexties decies et septies decies non facit
        243, imo minus, et ductus octies decies minus est 243. Modo quidquid est minus minore, est
        minus maiore; cum igitur 13 ad 243 sit minor pars eius quam 17 et ipsa 17 non facit toni
        medium, sed minus, ergo multo fortius 13 ad 243 comparatus facit minus medietate toni, quare
        minus semitonium inventum est.</p>
      <p xml:id="MURMSP0081">Theorema 12</p>
      <p xml:id="MURMSP0082">Unde semitonium maius ostendo venire.</p>
      <p xml:id="MURMSP0083">Ostensum est per immediatam et per septimam, quod primi numeri sunt 243
        et 256, <pb n="[174]"/>inter quos semitonium minus primo per integra sit notum, quia numquam
        in musica minutiae receptae sunt. Sicut enim in geometria linea quantalibet uti convenit,
        sic in musica numeris quantislibet uti licet. Modo si super 243 sui octava pars adiungatur,
        numerus tonum reddens exibit, cuius differentia ad 256 pars semitonio maior erit, cum iam
        ostensum sit a 256 in 243 semitonii partem minorem fore.</p>
      <p xml:id="MURMSP0084">Sed 243 octavam non habet partem, ergo per regulam arithmeticae per
        octo extendatur, <pb n="[176]"/>exibit numerus octavam habens partem et est 1944. Augeatur
        tunc iste numerus 256 per octo et 2048 producuntur, inter quos erit minus semitonium sicut
        prius. Tunc ergo super 1944 sui octava pars addatur, veniet 2187 faciens verum tonum, cuius
        differentia ad 2048 est 139, qui maior toni est pars vera; nam et alia pars est differentia
        inter 2048 et 1944. Ergo maius semitonium amplius non est ignotum. Quae autem nunc dicta
        sunt praesens figura declarat, scilicet F.</p>
      <p xml:id="MURMSP0085">
        <pb n="[178]"/>[Musica speculativa A, 178; text: tonus, minus semitonium, 104 differentia
        excessus minoris, 243 octava pars, 35 differentia differentiarum, 256 octava pars,
        semitonium maius, 139 differentia maioris excessus, 1944, 2048, 2187] <figure>
          <graphic url="/images/MURMSP_04GF.gif"/>
        </figure></p>
      <p xml:id="MURMSP0086">Theorema 13</p>
      <p xml:id="MURMSP0087">Sex ostendo tonos diapason non dare plenos.</p>
      <p xml:id="MURMSP0088">Sint ergo sex toni continue proportionales inventi secundum regulam
        dictam in septimo theoreumate; incipiendo a sexto octuplo, sicut hic in subscripta figura G
        habetur: Super <pb n="[180]"/>quem sui octava pars addatur, exibit primus tonus, cui pars
        octava addiciatur, surget secundus tonus. Cui octava pars sui ipsius iterum adiungatur, et
        ita de aliis usque ad sextum et erunt sex toni continui successive. Modo si supra primum
        ipsemet addatur, exibit numerus faciens diapason per figuram circulorum et est iste 524288,
        qui minor est <pb n="[182]"/>eo numero, qui sextum faciebat tonum, scilicet 531441, quorum
        differentia 7153, in qua sex toni sunt maiores diapason, quod quaerebam.</p>
      <p xml:id="MURMSP0089">Et ex hoc infertur, quod cum diapason constat ex quinque tonis et
        duobus semitoniis per nonam, illa duo semitonia esse minora tono, quoniam, si essent maiora,
        transiret diapason sex tonos, si vero unum minus, reliquum maius sex complete redderet
        tonos, cuius contrarium hic visum est; ergo sunt minora; ac ulterius cum diapason diapente
        et diatesseron amplectatur.</p>
      <p xml:id="MURMSP0090">Igitur ista semitonia, quae sunt in his duobus, de minoribus esse
        probantur, ut patet per immediatam figuram G.</p>
      <p xml:id="MURMSP0091">
        <pb n="[184]"/>[Musica speculativa A, 184; text: primus tonus, 8, 9, secundus tonus, 64, 72,
        81, tertius tonus, 52, 576, 648, 729, quartus tonus, 4964, 4608, 5184, 5832, 6505, 531441,
        quintus tonus, 32768, 36864, 41472, 46656, 52488, 59049, sextus tonus, 262144, 294912,
        331776, 373248, 419904, 472392]</p>
      <p xml:id="MURMSP0092">Theorema 14</p>
      <p xml:id="MURMSP0093">Non ex quinque tonis duplex diatesseron esse.</p>
      <p xml:id="MURMSP0094">Per septimam probatum est, quod diatesseron includit duos tonos cum
        semitonio. Quod <pb n="[186]"/>autem istud sit minus semitonium sic, quod non reddit tonum,
        si dupletur, quod erat propositum, sic ostendo: Diapason ex quarta continet in se
        diatesseron et diapente, sed diapente non continet aliud semitonium quam diatesseron,
        quoniam non differt ab eo nisi in tono per quintam. Modo diapason amplectitur quinque tonos
        et duo semitonia, ut patet per nonam, quae sunt minora. Quoniam diapason non complet sex
        tonos per immediatam, ergo ista duo semitonia, quae sunt in diatesseron et diapente, sunt
        minora et istud, quod est in diapente, est istud, quod est diatesseron. Ergo minus
        semitonium <pb n="[188]"/>minor pars toni merito nuncupatur. Sed nulla pars minor totius
        tonum reddit integrum duplata; ergo nullum tonum integrum reddit. Sed aliter non potest poni
        bis diatesseron quinos habere tonos, ergo non habet quinque tonos, sed quatuor tonos cum
        duobus semitoniis bis minoribus, quod volebam.</p>
      <p xml:id="MURMSP0095">Amplius hoc potest per numeros, qui neminem fallunt, aliter declarari:
        Sint quinque toni continui, sicut dicitur in praecedenti, tunc super numerum, qui est
        fundamentum <pb n="[190]"/>relationis, sui tertia pars addatur, exibit diatesseron per
        figuram circulorum. Super quem productum iterum sui tertia pars adiungatur, exibit alia
        similiter diatesseron, quare de primo ad ultimum erit bis diatesseron. Ergo comparetur iste
        numerus ultimus, faciens bis diatesseron ad primum, ad ultimum numerum facientem quintum
        tonum, et erit minor numerus, qui bis diatesseron reddit, quam numerus faciens quintum
        tonum.</p>
      <p xml:id="MURMSP0096">Ergo bis diatesseron non continet quinque tonos, ut patet in figura
        subscribta H.</p>
      <p xml:id="MURMSP0097">
        <pb n="[192]"/>[Musica speculativa A, 192; text: Duplex Diatesseron, Tertia pars 10922 2/3,
        fundamentum relationis, primus tonus, secundus tonus, tertius tonus, quartus tonus, quintus
        tonus, 43690 2/3, 58253, 32768, 36864, 41472, 46656, 52488, 59049, 4096, 4608, 5184, 5832,
        6561, octava] <figure>
          <graphic url="/images/MURMSP_05GF.gif"/>
        </figure></p>
      <p xml:id="MURMSP0098">Amplius potest hoc similiter declarari aliter intendendo diatesseron et
        remittendo. Sumptis enim quinque tonis continuis si supra primum numerum sui tertia pars <pb
          n="[194]"/>iungatur, diatesseron est intensa, et si ab ultimo numero quintum tonum
        perficiente sui quarta pars abscindatur, diatesseron exibit remissa. Si ergo dicis, quod
        duplex diatesseron sit aequalis quinque tonis, diatesseron intensa et remissa occurrunt in
        eodem numero et aequali nulla differentia mediante. Sed non erit ita, imo manifesta
        differentia patet, ut videri potest in hac figura I.</p>
      <p xml:id="MURMSP0099">
        <pb n="[196]"/>[Musica speculativa A, 196; text: Pentatonus, Diatesseron intensa, 10922 2/3
        tertia pars, 796 differentia, Diatesseron remissa, 14762 1/4 quarta pars, 32768, 43690,
        44387, 59049]</p>
      <p xml:id="MURMSP0100">Theorema 15</p>
      <p xml:id="MURMSP0101">Est ex praedictis comma reperire necesse.</p>
      <p xml:id="MURMSP0102">Comma a musicis dicitur istud, in quo tonus superat duo semitonia
        minora sui. Illud autem taliter invenitur: A sex tonis continuis secundum modum decimae
        tertiae <pb n="[198]"/>diapason subtrahatur, reliquum est comma. Nam comma est differentia
        inter tonos quinque et duo semitonia minora, quae sunt in diapason per immediatam, et inter
        sex tonos. Quod provenit ex eo, quod ista duo semitonia tonum perficere nequierunt, verbi
        gratia: Hi duo numeri 262144 et 531441 sex tonos continuos amplectuntur, sed hi duo numeri
        262144 et 524288 reddunt diapason, quod patet, si primus numerus dupletur. Modo differentia
        inter numerum sex tonorum et numerum diapason adimplentem est differentia 7153 et haec
        differentia est duorum minorum semitoniorum ad tonum. Nam si fuissent integra semitonia,
        differentia nulla fuisset; et haec differentia inter duo semitonia minora ad tonum perfectum
        comma facit evidenter.</p>
      <p xml:id="MURMSP0103">
        <pb n="[200]"/>Ex praemissis demonstrationibus inferuntur corollaria, quae sequuntur, quae
        quasi manifesta sunt ex praeassumptis, ne de his nova theoreumata formare sit necesse.</p>
      <p xml:id="MURMSP0104">Primum: Duo minora semitonia tonum integrum non complere.</p>
      <p xml:id="MURMSP0105">Secundum: Duo maiora semitonia tonum integrum superare.</p>
      <p xml:id="MURMSP0106">Maius semitonium super minus commate abundare.</p>
      <p xml:id="MURMSP0107">Maius semitonium et minus iuncta tonum perficere.</p>
      <p xml:id="MURMSP0108">
        <pb n="[202]"/>Verum semitonium in nulla proportione manere.</p>
      <p xml:id="MURMSP0109">Verum semitonium in rerum natura non existere.</p>
      <p xml:id="MURMSP0110">Comma in numero nullo esse, sed comma maius est 75 et minus 74. Hoc
        potest inveniri per dicta immediate in decima tertia.</p>
      <p xml:id="MURMSP0111">Semitonium minus maius est quam 20 ad 19 et minus quam 19 ad 18.</p>
      <p xml:id="MURMSP0112">
        <pb n="[204]"/>Semitonium maius maius est quam 15 et minus quam 14, fiat comparatio ad
        minorem terminum.</p>
      <p xml:id="MURMSP0113">Semitonium minus maius esse duobus commatibus, minus vero tribus.</p>
      <p xml:id="MURMSP0114">Semitonium maius est maius tribus commatibus, minus vero 4.</p>
      <p xml:id="MURMSP0115">Tonum maiorem esse 6 commatibus, minorem vero 7.</p>
      <p xml:id="MURMSP0116">Haec sunt, quae sequuntur ad praedicta.</p>
      <p xml:id="MURMSP0117">
        <pb n="[206]"/>Theorema 16</p>
      <p xml:id="MURMSP0118">Componit quadrupla proportio bis diapason.</p>
      <p xml:id="MURMSP0119">Consonantia diapason fit ex proportione dupla per figuram circulorum,
        ergo bis diapason in bis dupla proportione, sed haec est quadrupla; ergo patet propositum.
        Idem patet in numeris: 1 et 2 faciunt diapason, quae duplata faciunt 4 facientes bis
        diapason. Sed quatuor sunt quadrupla unius, quare bis diapason est in quadrupla proportione.
          <pb n="[208]"/>Quis enim dubitat, si b. sit duplum ad a. et c. duplum ad b., quin c. sit
        quadruplum ad a.? Et sicut formatur bis diapason, ita ter diapason et quater, quantum est ex
        natura proportionum, quae sibi terminum nullum ponunt.</p>
      <p xml:id="MURMSP0120">Sed auditus ad iudicandum de sonis intensis et remissis terminum sibi
        ponit, extra quem nihil audiret, sicut in aliis sensibus contingit suo modo, ut patet
        intuenti.</p>
      <p xml:id="MURMSP0121">Theorema 17</p>
      <p xml:id="MURMSP0122">Sed manet in tripla diapason cum diapente.</p>
      <p xml:id="MURMSP0123">In quibus proportionibus consonantiae simplices ponantur, iam multoties
        est ostensum. <pb n="[210]"/>Nam diapason in dupla, diapente in sesquialtera formatur. Sed
        proportio dupla et sesquialtera iuncta formant triplam proportionem per quintam, quod patet
        in numeris: 1 et 2 duplam reddunt proportionem, scilicet diapason, 2 et 3 sesquialteram,
        scilicet diapente, sed 3 ad 1 triplam, quare diapason cum diapente iuncta triplam faciunt
        proportionem.</p>
      <p xml:id="MURMSP0124">Ex hoc leviter invenitur bis diapason cum diapente. Nam breviter omnis
        consonantia supra diapason non est, nisi repetitio eorum, quae infra diapason contenta sunt,
        et <pb n="[212]"/>formantur ibi toni cum semitoniis similiter, sicut prius, ut videbitur,
        cum omnes consonantias tam simplices quam compositas ac earum partes ac partium partes deo
        dante posterius ordinabo in monochordo.</p>
      <p xml:id="MURMSP0125">Theorema 18</p>
      <p xml:id="MURMSP0126">Nulla fit harmonia diatesseron et diapason.</p>
      <p xml:id="MURMSP0127">Pythagorici volentes diapason cum diatesseron non sonare bonam
        harmoniam eo, quod non dulciter neque suaviter veniret ad auditum, causam inquirentes
        invenerunt ipsam esse extra genus multiplicis et superparticularis, cum tamen omnis
        consonantia perfecta <pb n="[214]"/>in his generibus inventa sit, ut patet per figuram
        circulorum. Quod autem ipsa sit extra genus multiplicis et superparticularis, patet ex
        terminis. Nam proportione dupla, in qua diapason quiescit, iuncta cum proportione
        sesquitertia, quae diatesseron format, producitur proportio dupla superbipartiens tertias,
        ut patet in figura numerorum secunda, verbi gratia: 3 et 6 dant diapason, 6 et 8
        diatesseron. Extrema iungantur 3 et 8, in qua diapason est cum diatesseron, exit proportio
        dupla superbipartiens uno solum distans tono a consonantia perfecta, scilicet a diapason cum
        diapente.</p>
      <p xml:id="MURMSP0128">
        <pb n="[216]"/>In hoc autem tamquam inconvenienti Pythagorici quieverunt. Ex quo videtur
        intentio eorum, quod diatesseron intensa, super quam intenditur diapente, non sit
        consonantia, sicut, cum diapente intensa supra diatesseron intendatur, licet utrobique sit
        diapason in extremis.</p>
      <p xml:id="MURMSP0129">Ptolemaeus autem non assentit, sed eos reprehendit asserens diapason
        cum diatesseron consonantiam esse bonam dicens, quod, cum secundum eos et secundum veritatem
        omnis perfecta consonantia simplex infra diapason continetur sic, quod, quidquid est supra
        diapason, est reiteratio, id est repetitio eorum, quae sub diapason continentur, imo quasi
        unus numerus sonans esse videtur, licet sit in duobus. Ergo cum diatesseron possit <pb
          n="[218]"/>intendi infra diapason, igitur et supra; nec est inconveniens, ut fiat in
        genere superbipartienti secundum Ptolemaeum in prima eius specie, scilicet in dupla
        superbipartienti, ut in numeris praedictis. Nec Boethius in sua musica, nec alii musici,
        quos viderim, hanc quaestionem determinarunt. Scio tamen, quod est similis illi quaestioni,
        utrum diatesseron sub diapente, id est ante diapente, sit consonantia, quia non est dubium,
        quin diatesseron supra diapente optima sit et dulcis.</p>
      <p xml:id="MURMSP0130">Ego autem dico, si conceditur diapente priorem esse diatesseron, sicut
        sesquialteram proportionem ante sesquitertiam, concessum erit diatesseron sub diapente, id
        est ante <pb n="[220]"/>diapente, non consonantiam esse, quare neque diatesseron supra
        diapason, cum ibi similiter diatesseron sub diapente ponatur. Item de natura consonantiarum,
        ex quo fiunt ad modum numerorum et proportionum, est magis fieri per intensionem quam
        remissionem, quare magis consonat diatesseron post diapente quam ante. Item prior est
        comparatio diapason ad diapente quam ad diatesseron, ut prius comparatur 12 ad 8 quam ad 9,
        quoniam 8 est ante 9. Quare diatesseron post diapente invenitur, unde, si non esset
        diapente, non esset diatesseron. Item etiam, si obiicitur, quod dicitur in quinta
        propositione, diapente sequi diatesseron in uno tono, verum est, in quantum est diatesseron
        sonantia, sed non in quantum consonantia. Item tonus praecedit et tamen <pb n="[222]"/>non
        est consonantia, sed pars eius, sic dico diatesseron ante diapente non esse consonantiam, ut
        Pythagorici voluerunt, sed partem eius. Post autem diapente consonantia debet dici et sic
        diapason non ex se est, sed ex duabus consonantiis actu, scilicet diatesseron et diapente,
        quibus duabus positis impossibile est illam non poni, imo forte non nisi secundum quid
        differt a duabus propter praedicta. Figuram nota sequentem, quae est K.</p>
      <p xml:id="MURMSP0131">
        <pb n="[224]"/>[Musica speculativa A, 224; text: Duplex Diapason quadrupla, Diapason cum
        Diapente tripla, Diapason simplex dupla, Diapason cum Diatesseron, Diapente simplex,
        Diapason simplex, Diatesseron simplex, Tonus, Diatesseron simplex, 3, 6, 8, 9, 12]</p>
      <p xml:id="MURMSP0132">In hac figura sunt simplices consonantiae et compositae appositis
        apponendis cum etiam subtractis subtrahendis, quod patet titulos intuenti.</p>
      <p xml:id="MURMSP0133">In hac autem figura sit prima pars huius operis, quae de consonantiarum
        speculatione animam considerantis informat et disponit faciliter ad maiora, ut ego ex
        sollemnibus doctrinis Boethii potui congregare divina gratia largiente.</p>
      <p xml:id="MURMSP0134">
        <pb n="[226]"/>Liber secundus</p>
      <p xml:id="MURMSP0135">Monochordo accedendum est, in quo omnes consonantiae et earum partes et
        partes partium denotantur, ac inde secundum consequens de compositione variorum
        instrumentorum ac eorum cognitione, ignotorum inventione, quae novorum maximam praestat
        fidem de consonantiis.</p>
      <p xml:id="MURMSP0136">
        <pb n="[228]"/>1</p>
      <p xml:id="MURMSP0137">Primas harmonias in plano describere vere.</p>
      <p xml:id="MURMSP0138">Harmoniae primae et perfectae simplices dicuntur: diapason, diapente,
        diatesseron. Nunc restat istas super datam lineam vel super assignatum spatium figurare.</p>
      <p xml:id="MURMSP0139">Sit a.b. data linea tamquam proportionis fundamentum, ea secta per
        medium in puncto c., diapason dulcissime resonabit; nam a.b. dupla est ad a.c.. Scindatur
        iterum a.b. in tres partes, quae erunt a.d., d.e., e. b.; in a.e. vero super a.b. dulcem
        diapente formabit, <pb n="[230]"/>quoniam a.b. ad a.e. sesquisecundam facit proportionem.
        Sique a. b. in partes quatuor dividatur in punctis a.f., f.c., c.g., g.b., a.g. comparatum
        ad a.b. diatesseron complebit idemque faciet b.f. ad a.b. sive a.e. ad a.c. eritque inventus
        a.e. ad a.g. tonus. Sed quoniam eadem chorda nunc ad sui partes relata est, fiant plures
        secundum divisionem iam dictam et erunt 4 chordae sic dispositae, sicut sunt hic:</p>
      <p xml:id="MURMSP0140">
        <pb n="[232]"/>[Musica speculativa A, 232; text: Diatesseron, Diapente, Diapason, tertia,
        quarta, a, f, d, c, e, g, b, Instrumentum Mercurii Tetrachordum nominatum] <figure>
          <graphic url="/images/MURMSP_06GF.gif"/>
        </figure></p>
      <p xml:id="MURMSP0141">Et debent percuti sic, quod sonent nunc duae et nunc tres et nunc
        quatuor, si tu velis, ut auris habeat consonantiam iudicare, quam prius ignorabas, et per
        informationem intellectus et sensus tunc miraberis circa sonorum consonantias apparentes,
        tunc mirabiles sonorum consonantias naturales iudicas. <pb n="[234]"/>Hoc est primum
        instrumentum, quod hominibus antiquitus fuit notum, et fuit instrumentum Mercurii et duravit
        usque ad tempus Orphei, tetrachordum nominatum. De situatione chordarum secundum prius et
        posterius non est vis modo, nam prius et posterius non sunt differentiae consonantiarum.
        Debitus situs nervorum videbitur in monochordo et chordarum pluralitas, de qua modo non est
        vis.</p>
      <p xml:id="MURMSP0142">2</p>
      <p xml:id="MURMSP0143">In gravitate tonum vel acuta parte docere.</p>
      <p xml:id="MURMSP0144">Primo volo tonum in parte acuta formare: Sit sonus b.. Ab hoc intendo
        alium sonum, <pb n="[236]"/>qui sit diapente in c., a quo retracto diatesseron in d. Cum
        igitur inter diapente et diatesseron sit differentia tonus, repertus d.b. in acuta parte
        tonus est; ac in parte gravi sic: Super b. diatesseron intendo ad f., a qua diapente remitto
        ad k., erit ergo k.b. tonus, verbi gratia in figura M.</p>
      <p xml:id="MURMSP0145">Consonantiam intendere est de sono gravi acutiorem facere et remittere
        est de acuto graviorem facere, modo utrobique potest fieri tonus, ut dictum est. Et patet
        hoc breviter, <pb n="[238]"/>si diatesseron et diapente seorsum intendantur, ut 68, 69,
        inventus est tonus in acuta parte. Sique ambo ab eodem termino remittantur, inventus est in
        gravi parte, ut 12 8 12 9. Et hoc est intelligendum quantum ad quantitatem discretam, non
        autem continuam. Et sic iste modus est contrarius praecedenti, sed in idem rediit; nam cum
        chorda plus habet de quantitate continua, gravior est, et cum minus, acutior. Est ita, quod,
        cum plus habet de quantitate discreta, id est plures motus, acutior est, cum minores,
        gravior et sic eadem proportio manet, quocumque modo formatur.</p>
      <p xml:id="MURMSP0146">
        <pb n="[240]"/>[Musica speculativa A, 240; text: Prima pars M, Secunda pars M, Diapente
        remissa, Diapente intensa, Diatesseron intensa, Tonus in gravi parte, Tonus in acuta parte,
        Diatesseron remissa, k, b, d, f, c, Diapason, Tonus in gravi et in acuta, 6, 8, 9, 12]</p>
      <p xml:id="MURMSP0147">3</p>
      <p xml:id="MURMSP0148">Atque semitonium parvum sive maius habere.</p>
      <p xml:id="MURMSP0149">Primo ad acutam partem sic potest minus semitonium inveniri: sit a.
        sonus, a quo ad b. diatesseron intendatur. A b. rursum ad c. diatesseron sit intensa, et a
        c. usque ad d. <pb n="[242]"/>remittatur sic diapente, est ergo tonus b.d.. Item a d.
        intendatur diatesseron ad e., a quo ad f. diapente remissa sit, ergo tonus exit d.f.. Cum
        igitur a.b. sit integra diatesseron et b.d. et d.f. sunt duo toni, sequitur, quod f.a. sit
        residuum, et istud minus semitonium nuncupatur. Ad partem vero gravem fiet sic: Sit sonus
        datus a., a quo intendantur duo toni continui ad g., et a g. diatesseron remittatur ad k.,
        erit a.k. minus semitonium, quod volebam invenire.</p>
      <p xml:id="MURMSP0150">
        <pb n="[244]"/>[Musica speculativa A, 244; text: Prima pars figurae N, Diapente remissa a
        sono, Diatesseron intensa super sono a, Semitonium minus in acuta parte, Tonus, a, f, d, b,
        e, c, Secunda pars N, Diatesseron remissa, Duo toni intensi, Semitonium minus in gravi
        parte, k, g] <figure>
          <graphic url="/images/MURMSP_07GF.gif"/>
        </figure></p>
      <p xml:id="MURMSP0151">Invento igitur minori semitonio in parte gravi et acuta, restat
        utrobique maius semitonium invenire. Ad partem acutam sic: Tres tonos continuos intendo, qui
        sunt a.b., b.c., c.d., deinde super a. acutam formo diatesseron, quae sit a.f., sequitur per
        ea, quae prius in prima parte sunt dicta, quod c.f. est minus semitonium, quare d.f. est
        maius <pb n="[246]"/>semitonium, quod est propositum.</p>
      <p xml:id="MURMSP0152">In gravem partem sic: Sit semitonium intensum minus a.d. et a d.
        remittatur tonus ad e., erit a. e. maius semitonium in gravi parte repertum. Et haec patent
        in figura O.</p>
      <p xml:id="MURMSP0153">[Musica speculativa A, 246; text: Prima pars O, Tres toni, Diatesseron
        intensa, Tonus, Semitonium minus, Semitonium maius in acuta, a, b, c, f, d, Secunda pars O,
        Tonus remissus, Maius semitonium in gravi, Minus semitonium intensum, e] <figure>
          <graphic url="/images/MURMSP_08GF.gif"/>
        </figure></p>
      <p xml:id="MURMSP0154">
        <pb n="[248]"/>4</p>
      <p xml:id="MURMSP0155">Hic propono grave vel acutum comma docere.</p>
      <p xml:id="MURMSP0156">In acuta parte comma sic habetur: Ab a. sono maius semitonium
        intendatur per praecedentem ad b., a quo minus semitonium remittatur in c., erit tunc c.a.
        comma per decimam quintam primi libri.</p>
      <p xml:id="MURMSP0157">Sed ad gravem sic: Ab a. sono minus semitonium sit intensum, quod sit
        a. d., a quo maius semitonium remissum sit in e., erit a.e. comma in gravi parte repertum,
        ut patet in figura P.</p>
      <p xml:id="MURMSP0158">
        <pb n="[250]"/>[Musica speculativa A, 250; text: Prima pars P, Secunda pars P, Maius
        semitonium intensum, Minus semitonium intensum, Comma in parte acuta, Minus semitonium
        remissum, Comma in parte gravi, Maius semitonium remissum, a, c, b, e, d]</p>
      <p xml:id="MURMSP0159">5</p>
      <p xml:id="MURMSP0160">His expeditis monochordum scire velitis.</p>
      <p xml:id="MURMSP0161">In praecedentibus est ostensum de speculatione consonantiarum et de
        his, quae circa consonantias contingunt, in prima parte huius opusculi et de earum
        reductione ad sensibiles figuras, quae multum placent mathematicis, quoniam veritas, quae
        est in intellectu, per eas ad iudicium visus et auditus conformiter reducta est. Cumque
        omnis <pb n="[252]"/>consonantia sit composita ex tonis vel semitoniis maioribus vel
        minoribus aut eorum partibus, ut visum est, infertur iam esse conveniens ad divisionem
        monochordi accedere, in quo sunt omnes consonantiae perfectae simplices et compositae, toni,
        semitonia et reliqua. Ad cuius divisionem aliqua praeambula praeferuntur:</p>
      <p xml:id="MURMSP0162">Primum est: Omnis divisio monochordi, quod in se continet implicite et
        virtualiter omnia genera instrumentorum, vadit per tetrachorda. Omne autem tetrachordum
        vocant musici spatium duorum tonorum cum minori semitonio et haec est diatesseron et
        rationabiliter moventur. Nam, ut in praecedentibus est ostensum, bis diapason ad semel
        diapason reducitur, diapason autem ad diapente cum diatesseron, diapente autem diatesseron
        praesupponit et haec omnia prius sunt manifesta. Diatesseron autem nullam consonantiam
        praesupponit, sed tonum et semitonium. Hinc est, quod unanimiter omnes <pb n="[254]"/>musici
        tam antiqui quam novi primum tetrachordum diatesseron esse concesserunt, quoniam quilibet
        tonus duas chordas requirit et similiter semitonium duas; modo, cum in diatesseron sint duo
        toni cum semitonio, manifestum est quatuor chordas diatesseron continere. Quaelibet autem
        chorda servit pro fine unius toni et initio alterius praeter primam et ultimam.</p>
      <p xml:id="MURMSP0163">Secundum praeambulum est, quod, cum illud tetrachordum possit
        reiterari, ut altius ascendat per diapente ad diapason, sicut reiteratur diatesseron, hoc
        potest contingere dupliciter: per tetrachordum coniunctum vel divisum. Coniunctum est,
        quando ultima primi tetrachordi est initium secundi. Et sic in his duobus tetrachordis erunt
        in primo duo toni cum uno semitonio et in secundo totidem, in summa ergo quatuor toni cum
          <pb n="[256]"/>duobus semitoniis et sunt minora, ut visum est prius. Et iterum super finem
        secundi tetrachordi potest fundari tertium et sic semper.</p>
      <p xml:id="MURMSP0164">Disiunctum tetrachordum est, quod cum post ultimam chordam primi
        tetrachordi additur chorda distans, ab ea per spatium toni et super eam invenitur iterum
        aliud tetrachordum et sic ut prius. Notandum est, quod in duobus tetrachordis coniunctis
        sunt 7 chordae, sed in disiunctis 8. Item notandum, quod in diapason sunt duo tetrachorda
        coniuncta cum uno tono, sed duo tantum disiuncta. Ista possunt augeri duplicando
        triplicando, quotiens placuerit augeri.</p>
      <p xml:id="MURMSP0165">
        <pb n="[258]"/>Tertium praeambulum est de divisione tetrachordi, quod est diatesseron.
        Antiqui tripliciter locuti sunt de divisione tetrachordi. Diviserunt enim quidam per tonum
        et tonum cum semitonio, ut dictum est, hinc quatuor chordas apponentes, quarum ultima ad
        primam diatesseron sonabat, et appellaverant hoc genus canendi 'genus diatonicum'. Alii
        diviserunt ipsum diatesseron et suum tetrachordum in semitonio minori primo et semitonio
        minori secundo et tribus semitoniis, quatuor chordas apponentes similiter, super quarum
        prima ad ultimam diatesseron resonabat, et hunc modum dixerunt 'chromaticum'.</p>
      <p xml:id="MURMSP0166">Alii diatesseron diviserunt in medietatem unius semitonii et aliam
        medietatem semitonii eiusdem et in duos tonos cum quatuor chordis eiusdem sicut prius et
        haec vocarunt <pb n="[260]"/>'genus canendi enarmonicum' et medietatem semitonii
        appellaverunt 'diesim', et sic illud genus erat ex 'diesi' et 'diesi' et duobus tonis. Et
        exempla huius triplicis generis melodiarum triplici figura signabo.</p>
      <p xml:id="MURMSP0167">[Musica speculativa A, 260; text: Tetrachordum coniunctum, Tetrachordum
        disiunctum, Tonus, Semitonium] <figure>
          <graphic url="/images/MURMSP_09GF.gif"/>
        </figure></p>
      <p xml:id="MURMSP0168">
        <pb n="[262]"/>Sed miror multum et nescio, quod in partibus nostris, ubi viget religio
        katholica fidelium in orbe terrarum, numquam in usu ceciderunt illa duo genera melodiarum,
        'chromaticum' et 'enarmonicum', sed in genere diatonico omnis cantus ecclesiasticus, quem
        invenerunt sancti patres et doctores et homines bonae mentis et dignae memoriae est. Omnis
        cantus mensuratus per tempora certa, ut in conductis, modulis, cantilenis caeterisque modis,
        omnisque cantus laicorum, virorum et mulierum, iuvenum et senum, omnisque cantus cunctorum
        nostrorum instrumentorum - nescio <pb n="[264]"/>quo spiritu, nisi divino quodam nutu et
        spontanea voluntate - naturaliter incidit et sonetur per diatonicum; in qua parte orbis
        terrarum, in quibus angulis regionum, sub qua parte caeli modo latitant alia duo genera,
        nescio. Nihil plus opinor nisi quod quasi contra naturalem inclinationem humanarum vocum ad
        cantus divisa sunt. Scio enim, quod aut vix aut numquam humana vox in his generibus
        concordaret nec umquam de seipsa certa esset; in instrumento tamen possibile est multum.
        Tamen non dubito, quin dura et aspera iniocundaque esset illa musica istorum duoram modorum
        hominibus imbutis in <pb n="[266]"/>tertio genere diatonico, ut nos sumus: hoc autem non
        ignoro, quin posset diatesseron etiam dividi in quinque semitonia per maiora et minora, per
        commata. Sed ex hoc esset excedere tetrachordum in figuris et chordis; verbi gratia de
        praedictis patet in figura.</p>
      <p xml:id="MURMSP0169">6</p>
      <p xml:id="MURMSP0170">Nunc ego concordo Boethii cum monochordo.</p>
      <p xml:id="MURMSP0171">Cum igitur haec tria genera semper in diatesseron concurrunt, sed in
        mediis variantur, nulli debet esse dubium, quin diviso monochordo secundum diatonicum genus
          <pb n="[268]"/>secundum etiam alia genera divisum sit. Quare de divisione monochordi in
        diatonico genere agendum sit. In cuius tamen divisione non ponitur, nisi tonus aut
        semitonium minus. Divisiones autem monochordi per litteras signabo et in eius descriptione
        in plano nomina chordarum, quae priores imposuerunt, et numeros, ad quos proportio
        consonantiarum refertur. Et quoniam vult Boethius, quod longior chorda plures partes et
        maius spatium obtinet minore, ergo sibi maiorem numerum attribuit et sonum gravem, breviori
        chordae minorem numerum et acutum sonum. Licet fieri aeque bene possit <pb n="[270]"/>e
        contrario longiori eo, quod pauciores motus continet breviore, sibi minorem numerum dare,
        breviori vero plures numeros eo, quod plures motus habet, ut ipse innuit libro suo,
        quocumque modo fiat, numquam proportio variatur.</p>
      <p xml:id="MURMSP0172">Primo ponam divisionem monochordi secundum Boethium, in quo non est
        nisi bis diapason. Quantum ad proportionem numerorum licet non repugnat ei esse ter vel
        quater diapason. Et quoniam ex praedictis habetur, quomodo bis diapason et semel et eorum
        consonantiae sunt inventae, igitur non restat, nisi figuram describere super plano, et
        statim in ea videbitur clarissime monochordum in genera diatonico secundum Boethium, ut hic
        patet in figura subsequenti de monochordo secundum Boethium.</p>
      <p xml:id="MURMSP0173">
        <pb n="[272]"/>[Musica speculativa A, 272; text: Bis Diapason, Monochordum Boethii,
        Diapason, Diapente, Diatesseron, Proslambanomenos, 9216, Hypatehypaton, 8192,
        Parhypatehypaton, 7776, Lychanoshypaton, 6912, Hypatemeson, 6144, Parhypatemeson, 5832,
        Lychanosmeson, 5184, Mese, 4608, Paramese, 4096, Tritediezeugmenon, 3888,
        Paranetediezeugmenon, 3456, Netediezeugmenon, 3072, Tritehyperboleon, 2916,
        Paranetehyperboleon, 2592, Netehyperboleon, 2304, Tonus, Semitonium]</p>
      <p xml:id="MURMSP0174">7</p>
      <p xml:id="MURMSP0175">Sed monochordalem propono describere talem.</p>
      <p xml:id="MURMSP0176">Iuxta illam divisionem, quam dat Boethius de monochordi sui divisione,
        volo similiter dividere monochordum, solum situm mutando chordarum et numerum earundem,
        quoniam illa maneries canendi, quae suo viguit tempore super numeros, tempore nostro <pb
          n="[274]"/>sic est solum accidentaliter variata, quia nostra placentior est auditui quam
        antiqua. Subtiliataque multum est musica per exercitium musicorum modernorum non solum
        litteratorum hominum in hac arte studentium auxilio vel inventione. Sed et vulgus commune et
        specialiter iuvenes ac etiam mulieres ad hanc moventur, nescio qua sorte, nisi naturali
        industria a superiori circulo regulata. Mutantur enim haec continue et illa revoluto sorte
        circulo aliquo redibunt et erunt sicut prius.</p>
      <p xml:id="MURMSP0177">Hoc meum monochordum divido tali modo: Sit a. b. chorda posita super
        planum, secta <pb n="[276]"/>per medium in puncto i., igitur a.i. ad a.b. diapason
        consonantiarum melior inventa est. Item a.i. per aequalia divisa in puncto q., a q. ad b.
        bis diapason de genere meliore sonabit. Sique rursum a.q. per aequalia partiretur, surgeret
        ter diapason de eo genere multiplici, et sic ultra quamdiu libeat dividenti, et auris
        consonantiam poterit iudicare. In hoc virtus intellectiva superat sensitivam. Sic ergo
        meliores consonantiae notae fiunt et sint in primo gradu certitudinis.</p>
      <p xml:id="MURMSP0178">
        <pb n="[278]"/>Aliae autem assequuntur eas sic: Dividatur a.b. chorda iterum in tres partes,
        quarum una tertiarum sit b.f., f.a. vero duas alias continebit. Ergo f.a. ad a.b. meliorem
        extra genus multiplicis resonabit, scilicet diapente, quae non differt, nisi per mediam,
        quae est diatesseron per quartam primae partis et est in chordis a.i., a.f.. Sed sic
        invenies hanc in a.b.: Abscissa sit iterato a.b. per quatuor quartas aequales, quarum una
        quartarum sit b.e., alias tres contineat in se a.e. atque a.e. ad a.b. diatesseron sonum
        faciet. <pb n="[280]"/>In consonantiis igitur figuratis restat tonos et semitonia reperire,
        per quae fit ascensus et descensus ad consonantias supradictas: A.b. chordae sit nona pars
        b.c., tunc a.c. a.b. per unicum tonum elevatur. A.c., quae chordae sit, adhuc nona pars c.
        d., erit a.d. ad a.b. ditonus manifestus. Iamque vero in chordis a.d. a.e. semitonium minus
        notum venit et per consequens a.e. ad a.b. ditonus cum semitonio minori, quod unico nomine
        diatesseron appellatur. Et consequenter tu habes tritonum cum semitono in a.f., a.b.,
        videlicet diapente. Praeterea a.f. partis chordae a.b.: Sit nona pars f. g., erit a.g. ad
        a.b. tonus cum diapente aut ditonus cum diatesseron. Rursus chordae a.e. sit quarta pars
        e.h., <pb n="[282]"/>a primo ad ultimum erit a.h. ad a.e. diatesseron manifesta, ergo a.h.
        ad a.g. minus semitonium inventum est. Item a.h.: h.i. sit nona pars, reddit a.i. ad a.b.
        diapason nota prius, in cuius divisione sunt quinque toni cum duobus semitoniis minoribus,
        ut visum est. Cum ergo semel diapason ad sui intrinseca sit divisa, eodem modo per
        reiterationem bis diapason dividere necesse est. Continet autem hoc instrumentum 19 chordas,
        scilicet bis diapason cum diapente, licet sit possibile ulterius augmentari. Et est in
        figura trianguli orthogoni quantum ad duo sui latera. Sed tertium latus non sub una linea
        cadere potest, sed maxime ad circumferentiam accedit super tria puncta descripta. Potest
        tamen in aliis figuris describi tam quadratis equilateris vel oblongis circularibus concavis
        sive planis. <pb n="[284]"/>Et sic in virtute hoc monochordum omnia in se continet
        instrumenta. Diversas tamen figuras, ad quas potest hoc monochordum transferri, exempli ego
        causa tibi describere volo. Quorum figurae sunt in hoc ordine consequentes. Et sic est finis
        deo summo gratias. Explicit musica Magistri Johannis de Muris concordans cum musica Boethii
        per manus Johannis Baccalarii de Elkusch in die sancti marti 1445.</p>
    </body>
  </text>
</TEI>
